---
title: 'Ismael şi Isaac astăzi'
date: 31/08/2017
bible:
    -
        name: RMNN
        verses:
            'Galateni 4:28- 31;': '<h3>Galateni 4:28- 31</h3><sup class="versenum">28 </sup>Şi voi, fraţilor, ca şi Isaac, voi sunteţi copii<sup class="crossreference" data-link="(&lt;a href=&quot;#cro-RMNN-29160AF&quot; title=&quot;See cross-reference AF&quot;&gt;AF&lt;/a&gt;)" data-cr="#cro-RMNN-29160AF"></sup> ai făgăduinţei.<sup class="versenum">29 </sup>Şi cum s-a întâmplat atunci, că cel<sup class="crossreference" data-link="(&lt;a href=&quot;#cro-RMNN-29161AG&quot; title=&quot;See cross-reference AG&quot;&gt;AG&lt;/a&gt;)" data-cr="#cro-RMNN-29161AG"></sup> ce se născuse în chip firesc prigonea pe cel ce se născuse prin Duhul, tot aşa<sup class="crossreference" data-link="(&lt;a href=&quot;#cro-RMNN-29161AH&quot; title=&quot;See cross-reference AH&quot;&gt;AH&lt;/a&gt;)" data-cr="#cro-RMNN-29161AH"></sup> se întâmplă şi acum.<sup class="versenum">30 </sup>Dar ce zice Scriptura<sup class="crossreference" data-link="(&lt;a href=&quot;#cro-RMNN-29162AI&quot; title=&quot;See cross-reference AI&quot;&gt;AI&lt;/a&gt;)" data-cr="#cro-RMNN-29162AI"></sup>? „Izgoneşte<sup class="crossreference" data-link="(&lt;a href=&quot;#cro-RMNN-29162AJ&quot; title=&quot;See cross-reference AJ&quot;&gt;AJ&lt;/a&gt;)" data-cr="#cro-RMNN-29162AJ"></sup> pe roabă şi pe fiul ei, căci fiul<sup class="crossreference" data-link="(&lt;a href=&quot;#cro-RMNN-29162AK&quot; title=&quot;See cross-reference AK&quot;&gt;AK&lt;/a&gt;)" data-cr="#cro-RMNN-29162AK"></sup> roabei nu va moşteni împreună cu fiul femeii slobode.”<sup class="versenum">31 </sup>De aceea, fraţilor, noi nu suntem copiii celei roabe, ci<sup class="crossreference" data-link="(&lt;a href=&quot;#cro-RMNN-29163AL&quot; title=&quot;See cross-reference AL&quot;&gt;AL&lt;/a&gt;)" data-cr="#cro-RMNN-29163AL"></sup> ai femeii slobode. Hristos ne-a izbăvit ca să fim slobozi.'
            'Geneza 21:8-12': '<h3>Geneza 21:8-12</h3><sup class="versenum">8 </sup>Copilul s-a făcut mare şi a fost înţărcat. Avraam a făcut un ospăţ mare în ziua când a fost înţărcat Isaac.<sup class="versenum">9 </sup>Sara a văzut râzând<sup class="crossreference" data-link="(&lt;a href=&quot;#cro-RMNN-523K&quot; title=&quot;See cross-reference K&quot;&gt;K&lt;/a&gt;)" data-cr="#cro-RMNN-523K"></sup> pe fiul pe care-l<sup class="crossreference" data-link="(&lt;a href=&quot;#cro-RMNN-523L&quot; title=&quot;See cross-reference L&quot;&gt;L&lt;/a&gt;)" data-cr="#cro-RMNN-523L"></sup> născuse lui Avraam egipteanca<sup class="crossreference" data-link="(&lt;a href=&quot;#cro-RMNN-523M&quot; title=&quot;See cross-reference M&quot;&gt;M&lt;/a&gt;)" data-cr="#cro-RMNN-523M"></sup> Agar.<sup class="versenum">10 </sup>Şi a zis lui Avraam: „Izgoneşte<sup class="crossreference" data-link="(&lt;a href=&quot;#cro-RMNN-524N&quot; title=&quot;See cross-reference N&quot;&gt;N&lt;/a&gt;)" data-cr="#cro-RMNN-524N"></sup> pe roaba aceasta şi pe fiul ei, căci fiul roabei acesteia nu va moşteni împreună cu fiul meu, cu Isaac.”<sup class="versenum">11 </sup>Cuvintele acestea n-au plăcut deloc lui Avraam, din pricina<sup class="crossreference" data-link="(&lt;a href=&quot;#cro-RMNN-525O&quot; title=&quot;See cross-reference O&quot;&gt;O&lt;/a&gt;)" data-cr="#cro-RMNN-525O"></sup> fiului său.<sup class="versenum">12 </sup>Dar Dumnezeu a zis lui Avraam: „Să nu te mâhneşti de cuvintele acestea, din pricina copilului şi din pricina roabei tale; fă Sarei tot ce-ţi cere, căci numai din Isaac<sup class="crossreference" data-link="(&lt;a href=&quot;#cro-RMNN-526P&quot; title=&quot;See cross-reference P&quot;&gt;P&lt;/a&gt;)" data-cr="#cro-RMNN-526P"></sup> va ieşi o sămânţă care va purta cu adevărat numele tău.'
            'Geneza 21:8-10': '<h3>Geneza 21:8-10</h3><sup class="versenum">8 </sup>Copilul s-a făcut mare şi a fost înţărcat. Avraam a făcut un ospăţ mare în ziua când a fost înţărcat Isaac.<sup class="versenum">9 </sup>Sara a văzut râzând<sup class="crossreference" data-link="(&lt;a href=&quot;#cro-RMNN-523K&quot; title=&quot;See cross-reference K&quot;&gt;K&lt;/a&gt;)" data-cr="#cro-RMNN-523K"></sup> pe fiul pe care-l<sup class="crossreference" data-link="(&lt;a href=&quot;#cro-RMNN-523L&quot; title=&quot;See cross-reference L&quot;&gt;L&lt;/a&gt;)" data-cr="#cro-RMNN-523L"></sup> născuse lui Avraam egipteanca<sup class="crossreference" data-link="(&lt;a href=&quot;#cro-RMNN-523M&quot; title=&quot;See cross-reference M&quot;&gt;M&lt;/a&gt;)" data-cr="#cro-RMNN-523M"></sup> Agar.<sup class="versenum">10 </sup>Şi a zis lui Avraam: „Izgoneşte<sup class="crossreference" data-link="(&lt;a href=&quot;#cro-RMNN-524N&quot; title=&quot;See cross-reference N&quot;&gt;N&lt;/a&gt;)" data-cr="#cro-RMNN-524N"></sup> pe roaba aceasta şi pe fiul ei, căci fiul roabei acesteia nu va moşteni împreună cu fiul meu, cu Isaac.”'

---

Pavel face o scurtă prezentare a istoriei lui Israel pentru a combate argumentele adversarilor lui, care susţineau că ei erau adevăraţii urmaşi ai lui Avraam şi că Ierusalimul – centrul creştinismului iudaic şi al Legii – era „mama” lor. În opinia lor, neamurile erau nişte urmaşi nelegitimi. Dacă doreau să devină adevăraţi urmaşi ai lui Hristos, atunci trebuiau să devină mai întâi fiii lui Avraam, supunându-se legii circumciziei.

Pavel afirmă că lucrurile stau exact invers. Legaliştii nu sunt fiii lui Avraam, ci sunt nişte fii nelegitimi, la fel ca Ismael. Prin faptul că îşi puneau încrederea în circumcizie, ei se bazau pe eforturile lor, cum a făcut Sara cu Agar şi cum au făcut israeliţii cu Legea lui Dumnezeu la Sinai. Credincioşii dintre neamuri erau fiii lui Avraam nu prin descendenţă naturală, ci prin descendenţă supranaturală, ca Isaac. „La fel ca Isaac, ei erau o împlinire a făgăduinţei făcute lui Avraam…; la fel ca naşterea lui Isaac, naşterea lor în libertate era un act al harului divin; la fel ca Isaac, ei făceau parte din şirul beneficiarilor legământului făgăduinţei.” – James D. G. Dunn, The Epistle to the Galatians, p. 256

`Cu ce se vor confrunta urmaşii lui Avraam în această lume? <a class="verse" verse="Galateni 4:28- 31;">Galateni 4:28- 31;</a> <a class="verse" verse="Geneza 21:8-12">Geneza 21:8-12.</a>`

Statutul de copil al făgăduinţei i-a adus lui Isaac nu numai binecuvântări, ci şi împotrivire şi persecuţie. Când vorbeşte despre prigonire, Pavel are în minte ospăţul dat în cinstea lui Isaac (<a class="verse" verse="Geneza 21:8-10">Geneza 21:8-10</a>), ocazie în care Ismael l-a luat în râs. Reacţia Sarei ne lasă să înţelegem că Ismael şi-a bătut joc sau l-a ridiculizat pe Isaac. Poate că purtarea lui Ismael nu pare atât de gravă în zilele noastre, însă ea dezvăluia atitudinea lui de ostilitate profundă într-un moment în care era în joc dreptul de întâi născut. Mulţi conducători încercau să-şi întărească poziţia prin eliminarea potenţialilor rivali, inclusiv a fraţilor lor de corp (Judecătorii 9:1-6). Isaac a întâmpinat împotrivire, dar s-a bucurat de toată dragostea, protecţia şi favoarea pe care i le aducea privilegiul de a fi moştenitorul tatălui său.

Ca descendenţi spirituali ai lui Isaac, nu ar trebui să fim surprinşi de faptul că îndurăm greutăţi şi împotrivire chiar din partea celor apropiaţi.

`În ce fel ai fost persecutat pentru credinţa ta, chiar şi de cei mai apropiaţi ţie? Dar tu I-ai persecutat pe alţii pentru credinţa lor? Gândeşte-te la acest lucru.`