---
title: 'Temeiul îndreptăţirii noastre'
date: 18/07/2017
bible:
    -
        name: RMNN
        verses:
            'Galateni 2:16': '<h3> <span>Galateni 2:16</span></h3><p> <span><sup>16&#xA0;</sup>Totu&#x15F;i, fiindc&#x103; &#x15F;tim<sup data-link="(&lt;a href=&quot;#cro-RMNN-29098A&quot; title=&quot;See cross-reference A&quot;&gt;A&lt;/a&gt;)" data-cr="#cro-RMNN-29098A"></sup> c&#x103; omul nu este socotit neprih&#x103;nit prin faptele Legii, ci<sup data-link="(&lt;a href=&quot;#cro-RMNN-29098B&quot; title=&quot;See cross-reference B&quot;&gt;B&lt;/a&gt;)" data-cr="#cro-RMNN-29098B"></sup> numai prin credin&#x163;a &#xEE;n Isus Hristos, am crezut &#x15F;i noi &#xEE;n Hristos Isus, ca s&#x103; fim socoti&#x163;i neprih&#x103;ni&#x163;i prin credin&#x163;a &#xEE;n Hristos, iar nu prin<sup data-link="(&lt;a href=&quot;#cro-RMNN-29098C&quot; title=&quot;See cross-reference C&quot;&gt;C&lt;/a&gt;)" data-cr="#cro-RMNN-29098C"></sup> faptele Legii; pentru c&#x103; nimeni nu va fi socotit neprih&#x103;nit prin faptele Legii.</span> </p>'
            'Filipeni 3:9': '<h3> <span>Filipeni 3:9</span></h3><p> <span><sup>9&#xA0;</sup>&#x15F;i s&#x103; fiu g&#x103;sit &#xEE;n El, nu av&#xE2;nd o neprih&#x103;nire a mea<sup data-link="(&lt;a href=&quot;#cro-RMNN-29431A&quot; title=&quot;See cross-reference A&quot;&gt;A&lt;/a&gt;)" data-cr="#cro-RMNN-29431A"></sup>, pe care mi-o d&#x103; Legea, ci aceea<sup data-link="(&lt;a href=&quot;#cro-RMNN-29431B&quot; title=&quot;See cross-reference B&quot;&gt;B&lt;/a&gt;)" data-cr="#cro-RMNN-29431B"></sup> care se cap&#x103;t&#x103; prin credin&#x163;a &#xEE;n Hristos, neprih&#x103;nirea pe care o d&#x103; Dumnezeu prin credin&#x163;&#x103;.</span> </p>'
            'Romani 3:20': '<h3> <span>Romani 3:20</span></h3><p> <span><sup>20&#xA0;</sup>C&#x103;ci nimeni nu va fi socotit neprih&#x103;nit &#xEE;naintea Lui prin<sup data-link="(&lt;a href=&quot;#cro-RMNN-28012A&quot; title=&quot;See cross-reference A&quot;&gt;A&lt;/a&gt;)" data-cr="#cro-RMNN-28012A"></sup> faptele Legii, deoarece prin<sup data-link="(&lt;a href=&quot;#cro-RMNN-28012B&quot; title=&quot;See cross-reference B&quot;&gt;B&lt;/a&gt;)" data-cr="#cro-RMNN-28012B"></sup> Lege vine cuno&#x15F;tin&#x163;a deplin&#x103; a p&#x103;catului.</span></p>'

---

`Care era concepţia lui Pavel despre obţinerea neprihănirii? <a class="verse" verse="Galateni 2:16">Galateni 2:16</a>; vezi şi <a class="verse" verse="Filipeni 3:9">Filipeni 3:9</a> sau <a class="verse" verse="Romani 3:20">Romani 3:20</a>.`

Şi pentru creştinii iudei credinţa în Hristos era importantă – ei erau cu toţii urmaşi ai lui Isus şi credeau în El. Dar comportamentul lor arăta că, pentru ei, doar credinţa nu era suficientă, ci trebuia completată cu ascultarea, de parcă ascultarea lor ar fi putut adăuga ceva la actul îndreptăţirii. Îndreptăţirea, argumentau ei, era şi prin credinţă, şi prin fapte. Faptul că, în mod repetat, Pavel pune în contrast credinţa în Hristos cu faptele Legii ne arată că el se împotrivea puternic concepţiei lor.

Credinţa nu era pentru Pavel un concept abstract; ea este strâns legată de Isus. De altfel, expresia tradusă în <a class="verse" verse="Galateni 2:16">Galateni 2:16</a> prin „credinţa în Isus” şi „am crezut în Isus” are o bogăţie de sensuri greu de cuprins în altă limbă. Expresia din limba greacă se traduce, textual, prin „credinţa” sau „credincioşia” lui Isus. Această traducere literală pune în lumină contrastul dintre „faptele Legii”, pe care le facem noi, şi lucrarea lui Hristos pentru noi, faptele pe care El, în credincioşia Sa (de aici şi „credincioşia lui Isus”), le-a făcut pentru noi.

Credinţa nu completează îndreptăţirea, fiindcă nu are niciun merit în ea însăşi. Ea este doar mijlocul prin care Îl primim pe Hristos şi faptele Sale săvârşite pentru noi. Nu suntem îndreptăţiţi pe temeiul credinţei noastre sau al credincioşiei noastre faţă de Dumnezeu, ci pe temeiul credincioşiei lui Isus, credincioşie care cerem să fie aşezată în dreptul nostru, prin credinţă.

Hristos a împlinit tot ce nu au putut să împlinească oamenii şi, de aceea, numai El este credincios lui Dumnezeu în tot ce a făcut. Speranţa noastră este în Hristos, nu în credincioşia noastră.

O traducere siriacă timpurie transmite foarte bine ideea lui Pavel: „De aceea, noi ştim că omul nu este îndreptăţit prin faptele Legii, ci prin credinţa lui Isus Mesia, iar noi credem în El, în Isus Mesia, ca să putem fi îndreptăţiţi prin credinţa Lui, a lui Mesia, şi nu prin faptele Legii.”

`De ce singura noastră speranţă este credincioşia lui Isus, nu credincioşia noastră?`