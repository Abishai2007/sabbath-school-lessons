---
title: '„Să se laude cu trupul vostru”'
date: 25/09/2017
bible:
    -
        name: RMNN
        verses:
            'Galateni 6:12,13 ': '<h3>Galateni 6:12,13</h3><sup class="versenum">12 </sup>Toţi cei ce umblă după plăcerea oamenilor vă<sup class="crossreference" data-link="(&lt;a href=&quot;#cro-RMNN-29201V&quot; title=&quot;See cross-reference V&quot;&gt;V&lt;/a&gt;)" data-cr="#cro-RMNN-29201V"></sup> silesc să primiţi tăierea împrejur numai<sup class="crossreference" data-link="(&lt;a href=&quot;#cro-RMNN-29201W&quot; title=&quot;See cross-reference W&quot;&gt;W&lt;/a&gt;)" data-cr="#cro-RMNN-29201W"></sup> ca să nu sufere<sup class="crossreference" data-link="(&lt;a href=&quot;#cro-RMNN-29201X&quot; title=&quot;See cross-reference X&quot;&gt;X&lt;/a&gt;)" data-cr="#cro-RMNN-29201X"></sup> ei prigonire pentru Crucea lui Hristos.<h3>Galateni 6:13</h3><sup class="versenum">13 </sup>Căci nici ei, care au primit tăierea împrejur, nu păzesc Legea, ci voiesc doar ca voi să primiţi tăierea împrejur, pentru ca să se laude ei cu trupul vostru.'
            'Galateni 1:7; 4:17': '<h3>Galateni 1:7</h3><sup class="versenum">7 </sup>Nu doar că<sup class="crossreference" data-link="(&lt;a href=&quot;#cro-RMNN-29065J&quot; title=&quot;See cross-reference J&quot;&gt;J&lt;/a&gt;)" data-cr="#cro-RMNN-29065J"></sup> este o altă Evanghelie, dar sunt unii oameni care vă tulbură şi voiesc să răstoarne Evanghelia lui Hristos.<h3>Galateni 4:17</h3><sup class="versenum">17 </sup>Nu cu gând bun<sup class="crossreference" data-link="(&lt;a href=&quot;#cro-RMNN-29149W&quot; title=&quot;See cross-reference W&quot;&gt;W&lt;/a&gt;)" data-cr="#cro-RMNN-29149W"></sup> sunt plini de râvnă ei pentru voi, ci vor să vă dezlipească de noi ca să fiţi plini de râvnă faţă de ei.'
            '2 Timotei 3:12': '<h3>2 Timotei 3:12</h3><sup class="versenum">12 </sup>De altfel, toţi<sup class="crossreference" data-link="(&lt;a href=&quot;#cro-RMNN-29866Z&quot; title=&quot;See cross-reference Z&quot;&gt;Z&lt;/a&gt;)" data-cr="#cro-RMNN-29866Z"></sup> cei ce voiesc să trăiască cu evlavie în Hristos Isus vor fi prigoniţi.'
            'Galateni 1:13': '<h3>Galateni 1:13</h3><sup class="versenum">13 </sup>Aţi auzit, în adevăr, care era purtarea mea de altădată, în religia iudeilor. Cum, adică, prigoneam peste<sup class="crossreference" data-link="(&lt;a href=&quot;#cro-RMNN-29071S&quot; title=&quot;See cross-reference S&quot;&gt;S&lt;/a&gt;)" data-cr="#cro-RMNN-29071S"></sup> măsură de mult Biserica lui Dumnezeu şi făceam prăpăd<sup class="crossreference" data-link="(&lt;a href=&quot;#cro-RMNN-29071T&quot; title=&quot;See cross-reference T&quot;&gt;T&lt;/a&gt;)" data-cr="#cro-RMNN-29071T"></sup> în ea'

---

`Citeşte <a class="verse" verse="Galateni 6:12,13 ">Galateni 6:12,13. </a>Ce motive consideră Pavel că aveau adversarii săi atunci când le cereau galatenilor să se circumcidă?`

Deşi Pavel a mai făcut aluzie la intenţiile şi motivele adversarilor săi (vezi <a class="verse" verse="Galateni 1:7; 4:17">Galateni 1:7; 4:17</a>), remarcile sale din <a class="verse" verse="Galateni 6:12,13 ">Galateni 6:12,13 </a>sunt primele afirmaţii explicite referitoare la ei. El declară că ei „umblă după plăcerea oamenilor”. Versetul 12 este redat astfel în Noua Traducere a Bibliei: „Toţi cei ce doresc să dea o impresie bună în ceea ce priveşte trupul lor, vă obligă să fiţi circumcişi, numai ca să nu fie ei persecutaţi pentru crucea lui Hristos.” În greacă, expresia „a da o impresie bună” are sensul literal de „a afişa o faţă bună”. Mai mult, cuvântul „faţă” din limba greacă are şi sensul de „mască a unui actor”, în sens figurat, rolul interpretat de un actor. Cu alte cuvinte, Pavel spune că oamenii aceştia erau ca nişte actori care căutau aprobarea spectatorilor. Într-o cultură bazată pe onoare şi ruşine, conformarea era esenţială şi se pare că susţinătorii erorilor încercau să-şi consolideze prestigiul înaintea fraţilor lor de credinţă iudei din Galatia şi înaintea celorlalţi iudei creştini din Ierusalim.

Pavel face o observaţie importantă cu privire la motivele lor – dorinţa de a evita persecuţia. Persecuţia poate lua forma mai dură a abuzului fizic sau forma mai „blândă” a hărţuirii şi marginalizării, dar ambele forme sunt nocive. Odinioară, Pavel şi ceilalţi fanatici religioşi din Iudeea conduseseră o persecuţie fizică împotriva creştinilor (<a class="verse" verse="Galateni 1:13">Galateni 1:13</a>), însă aceştia fuseseră afectaţi şi în plan emoţional.

Conducătorii religioşi iudei exercitau încă o influenţă politică destul de mare în multe aspecte. Ei aveau aprobarea oficială a Romei şi, prin urmare, mulţi credincioşi iudei doreau să păstreze relaţiile bune cu ei. Instigatorii din Galatia îi îndemnau pe credincioşii dintre neamuri să accepte circumcizia şi să respecte Tora, gândind că, în felul acesta, ar putea găsi un punct comun cu iudeii. Soluţia aceasta le dădea şansa de a păstra bunele relaţii cu sinagogile şi, mai mult, ea ajuta la consolidarea legăturilor cu credincioşii iudei din Ierusalim, care aveau tot mai multe suspiciuni în privinţa lucrării cu neamurile (Faptele 21:20,21). În plus, în felul acesta, lucrarea lor cu iudeii ar fi fost mai eficientă.

Indiferent de tipul de persecuţie la care se referă Pavel aici, ideea lui este clară: „Toţi cei ce vor să trăiască cu evlavie în Hristos Isus vor fi prigoniţi” (<a class="verse" verse="2 Timotei 3:12">2 Timotei 3:12</a>).

`Motivaţia adversarilor lui Pavel pare destul de rezonabilă, dacă ţinem cont de context. De ce motivaţiile bune nu pot justifica un comportament greşit?`