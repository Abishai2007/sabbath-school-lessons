---
title: 'Liberi în Hristos'
date: 02/09/2017
bible:
    -
        name: RMNN
        verses:
            'Galateni 2:4, ': '<h3>Galateni 2:4</h3><sup class="versenum">4 </sup>din pricina fraţilor<sup class="crossreference" data-link="(&lt;a href=&quot;#cro-RMNN-29086D&quot; title=&quot;See cross-reference D&quot;&gt;D&lt;/a&gt;)" data-cr="#cro-RMNN-29086D"></sup> mincinoşi, furişaţi şi strecuraţi printre noi ca să pândească slobozenia<sup class="crossreference" data-link="(&lt;a href=&quot;#cro-RMNN-29086E&quot; title=&quot;See cross-reference E&quot;&gt;E&lt;/a&gt;)" data-cr="#cro-RMNN-29086E"></sup> pe care o avem în Hristos Isus, cu gând să<sup class="crossreference" data-link="(&lt;a href=&quot;#cro-RMNN-29086F&quot; title=&quot;See cross-reference F&quot;&gt;F&lt;/a&gt;)" data-cr="#cro-RMNN-29086F"></sup> ne aducă la robie;'
            'Galateni 5:13': '<h3>Galateni 5:13</h3><sup class="versenum">13 </sup>Fraţilor, voi aţi fost chemaţi la slobozenie. Numai nu faceţi din slobozenie<sup class="crossreference" data-link="(&lt;a href=&quot;#cro-RMNN-29176V&quot; title=&quot;See cross-reference V&quot;&gt;V&lt;/a&gt;)" data-cr="#cro-RMNN-29176V"></sup> o pricină ca să trăiţi pentru firea pământească, ci<sup class="crossreference" data-link="(&lt;a href=&quot;#cro-RMNN-29176W&quot; title=&quot;See cross-reference W&quot;&gt;W&lt;/a&gt;)" data-cr="#cro-RMNN-29176W"></sup> slujiţi-vă unii altora în dragoste.'

---

> <p>Textul de memorat</p>
> „Fraţilor, voi aţi fost chemaţi la slobozenie. Numai nu faceţi din slobozenie o pricină ca să trăiţi pentru firea pământească, ci slujiţi-vă unii altora în dragoste.” (<a class="verse" verse="Galateni 5:13">Galateni 5:13</a>)

În <a class="verse" verse="Galateni 2:4, ">Galateni 2:4, </a>Pavel a amintit în treacăt despre importanţa păstrării libertăţii pe care o avem în Hristos Isus. La ce se referă el când vorbeşte despre libertate? Ce cuprinde ea? Până unde se întinde? Are limite? Şi ce legătură există între libertatea în Hristos şi Lege?

Pavel răspunde la aceste întrebări, atrăgându-le atenţia galatenilor asupra a două pericole. Primul este legalismul. Adversarii lui Pavel din Galatia erau atât de absorbiţi de dorinţa de a câştiga favoarea lui Dumnezeu prin comportamentul lor, încât pierduseră din vedere eliberarea primită prin lucrarea lui Hristos, mântuirea pe care o aveau deja în Hristos, prin credinţă. Al doilea pericol este tendinţa de a abuza, prin căderea în imoralitate, de libertatea obţinută de Hristos pentru noi. Cei care susţin această concepţie presupun în mod greşit că libertatea exclude Legea.

Atât legalismul, cât şi imoralitatea se opun libertăţii, fiindcă ambele îi ţin pe adepţii lor într-o formă de sclavie. Apelul lui Pavel către galateni este acela de a-şi păstra cu fermitate adevărata libertate pe care o au în mod legitim prin Hristos.