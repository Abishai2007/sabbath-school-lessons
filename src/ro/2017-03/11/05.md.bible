---
title: 'Libertate, nu imoralitate'
date: 06/09/2017
bible:
    -
        name: RMNN
        verses:
            'Romani 3:8; 6:1,2': '<h3>Romani 3:8</h3><sup class="versenum">8 </sup>Şi de ce să<sup class="crossreference" data-link="(&lt;a href=&quot;#cro-RMNN-28000J&quot; title=&quot;See cross-reference J&quot;&gt;J&lt;/a&gt;)" data-cr="#cro-RMNN-28000J"></sup> nu facem răul ca să vină bine din el, cum pretind unii, care ne vorbesc de rău, că spunem noi? Osânda acestor oameni este dreaptă.<h3>Romani 6:1,2</h3><span class="chapternum">6 </span>Ce vom zice dar? Să păcătuim<sup class="crossreference" data-link="(&lt;a href=&quot;#cro-RMNN-28070A&quot; title=&quot;See cross-reference A&quot;&gt;A&lt;/a&gt;)" data-cr="#cro-RMNN-28070A"></sup> mereu ca să se înmulţească harul?<h3>Romani 6:2</h3><sup class="versenum">2 </sup>Nicidecum! Noi, care am<sup class="crossreference" data-link="(&lt;a href=&quot;#cro-RMNN-28071B&quot; title=&quot;See cross-reference B&quot;&gt;B&lt;/a&gt;)" data-cr="#cro-RMNN-28071B"></sup> murit faţă de păcat, cum să mai trăim în păcat?'
            'Galateni 5:13': '<h3>Galateni 5:13</h3><sup class="versenum">13 </sup>Fraţilor, voi aţi fost chemaţi la slobozenie. Numai nu faceţi din slobozenie<sup class="crossreference" data-link="(&lt;a href=&quot;#cro-RMNN-29176V&quot; title=&quot;See cross-reference V&quot;&gt;V&lt;/a&gt;)" data-cr="#cro-RMNN-29176V"></sup> o pricină ca să trăiţi pentru firea pământească, ci<sup class="crossreference" data-link="(&lt;a href=&quot;#cro-RMNN-29176W&quot; title=&quot;See cross-reference W&quot;&gt;W&lt;/a&gt;)" data-cr="#cro-RMNN-29176W"></sup> slujiţi-vă unii altora în dragoste.'
            'Romani 5:5': '<h3>Romani 5:5</h3><sup class="versenum">5 </sup>Însă nădejdea<sup class="crossreference" data-link="(&lt;a href=&quot;#cro-RMNN-28053I&quot; title=&quot;See cross-reference I&quot;&gt;I&lt;/a&gt;)" data-cr="#cro-RMNN-28053I"></sup> aceasta nu înşală, pentru că<sup class="crossreference" data-link="(&lt;a href=&quot;#cro-RMNN-28053J&quot; title=&quot;See cross-reference J&quot;&gt;J&lt;/a&gt;)" data-cr="#cro-RMNN-28053J"></sup> dragostea lui Dumnezeu a fost turnată în inimile noastre prin Duhul Sfânt, care ne-a fost dat.'

---

Până aici, Pavel s-a concentrat asupra esenţei teologice a mesajului său. De aici înainte, el abordează problema comportamentului creştin.

`De care extremă sunt sfătuiţi galatenii să se ferească? <a class="verse" verse="Galateni 5:13">Galateni 5:13</a>`

Pavel ştia foarte bine că accentul pe care el îl punea pe harul şi pe libertatea în Hristos, putea duce la o interpretare greşită (<a class="verse" verse="Romani 3:8; 6:1,2">Romani 3:8; 6:1,2</a>). Însă aceasta nu se datora Evangheliei, ci tendinţei omeneşti spre îngăduinţă de sine. Paginile istoriei sunt pline de exemple de oameni, oraşe şi naţiuni a căror degradare şi alunecare în haosul moral s-a datorat în mod direct lipsei de stăpânire de sine. Există vreun om care să nu fi simţit această tendinţă în viaţa lui? De aceea, Pavel le adresează urmaşilor lui Isus un apel clar de a nu asculta de îndemnurile firii pământeşti. El îi îndeamnă să facă exact opusul: „Slujiţi-vă unii altora în dragoste.” Dar lucrul acesta poate fi făcut numai prin moartea faţă de sine, prin moartea faţă de firea pământească. Cei care ascultă de îndemnurile firii nu se numără printre cei care le slujesc altora. Dimpotrivă!

Aşadar, libertatea noastră în Hristos nu înseamnă doar eliberarea din robia faţă de această lume, ci şi o chemare la un nou tip de slujire, la responsabilitatea de a le sluji altora din dragoste. Ea este „oportunitatea de a-i iubi pe semenii noştri fără piedici, posibilitatea de a crea comunităţi umane bazate pe dăruire reciprocă, şi nu pe lupta pentru putere şi poziţie”. – Sam K. Williams, Galatians, p. 145

Fiind familiarizaţi cu creştinismul şi cu traducerile moderne ale Bibliei, nu ne putem da seama ce impresie puternică puteau crea aceste cuvinte asupra galatenilor. În primul rând, originalul grecesc ne arată că dragostea care motivează acest tip de slujire nu este dragostea obişnuită – lucrul acesta ar fi imposibil, dragostea omenească este mult prea condiţională. În original, cuvântul dragoste este însoţit de articolul hotărât, ceea ce ne arată că Pavel face referire la un anumit tip de dragoste, la dragostea divină pe care o primim numai prin Duhul Sfânt (<a class="verse" verse="Romani 5:5">Romani 5:5</a>). Iar cuvântul tradus prin „slujiţi” are în greceşte sensul de „a fi subjugat”. Libertatea noastră nu înseamnă autonomie, ci supunere reciprocă bazată pe dragoste.

`Cum am putea fi ispitiţi să folosim greşit libertatea oferită de Domnul Hristos?`