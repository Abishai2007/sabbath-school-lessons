---
title: 'Ayartılmaya Karşı Dikkatli Olun'
date: 18/09/2017
bible:
    -
        name: KITAB
        verses:
            'Rom 16:17,': '<h3>Romalılara 16:17</h3><span>17</span> Kardeşler, size yalvarırım, aldığınız öğretiye karşı gelerek ayrılıklara ve sapmalara neden olanlara dikkat edin, onlardan sakının.'
            '1Ko 10:12,': '<h3>1 Korintoslulara 10:12</h3><span>12</span> Onun için, ayakta sağlam durduğunu sanan dikkat etsin, düşmesin!'
            'Mat 26:34,': '<h3>Matta 26:34</h3><span>34</span> "Sana doğrusunu söyleyeyim" dedi İsa, "Bu gece horoz ötmeden beni üç kez inkâr edeceksin."'
            '2Sa 12:1–7': '<h3>2 Samuel 12:1-7</h3><span>1</span> RAB Natan''ı Davut''a gönderdi. Natan Davut''un yanına gelince ona, "Bir kentte biri zengin, öbürü yoksul iki adam vardı" dedi,<span>2</span> "Zengin adamın birçok koyunu, sığırı vardı.<span>3</span> Ama yoksul adamın satın alıp beslediği küçük bir dişi kuzudan başka bir hayvanı yoktu. Kuzu adamın yanında, çocuklarıyla birlikte büyüdü. Adamın yemeğinden yer, tasından içer, koynunda uyurdu. Yoksulun kızı gibiydi.<span>4</span> Derken, zengin adama bir yolcu uğradı. Adam gelen konuğa yemek hazırlamak için kendi koyunlarından, sığırlarından birini almaya kıyamadığından yoksulun kuzusunu alıp yolcuya yemek hazırladı."<span>5</span> Zengin adama çok öfkelenen Davut Natan''a, "Yaşayan RAB''bin adıyla derim ki, bunu yapan ölümü hak etmiştir!" dedi,<span>6</span> "Bunu yaptığı ve acımadığı için kuzuya karşılık dört katını ödemeli."<span>7</span> Bunun üzerine Natan Davut''a, "O adam sensin!" dedi, "İsrail''in Tanrısı RAB diyor ki, ''Ben seni İsrail''e kral olarak meshettim* ve Saul''un elinden kurtardım.'
            '2Sa 12:7': '<h3>2 Samuel 12:7</h3><span>7</span> Bunun üzerine Natan Davut''a, "O adam sensin!" dedi, "İsrail''in Tanrısı RAB diyor ki, ''Ben seni İsrail''e kral olarak meshettim* ve Saul''un elinden kurtardım.'
            'Flp 2:4 ': '<h3>Filipililere 2:4</h3><span>4</span> Yalnız kendi yararını değil, başkalarının yararını da gözetsin.'

---

**“Bunun üzerine Natan Davut’a, ‘O adam sensin!’ dedi” (<a class="verse" verse="2Sa 12:7">2Sa 12:7</a>).**

Pavlus’un Galatyalılar 6:1’deki sözlerinin ciddiyeti—ayartılmamak için kendi yaşamlarımızı korumak—gözden kaçırılmamalıdır. Pavlus’un nasihatindeki ısrar ve kişisel endişeye ilişkin işaret, onun rica tarzında görülebilir. “Kollayın” veya “dikkat edin” olarak çevrilen sözcük, “dikkatle bakmak” veya “dikkatli olma” anlamına gelir (<a class="verse" verse="Rom 16:17,">Rom 16:17,</a> <a class="verse" verse="Flp 2:4 ">Flp 2:4 </a>ile karş). O halde aslında Pavlus’un söylediği şey, günah seni beklenmedik bir anda yakalamadan “kendine dikkatli gözlerle bak” anlamındadır. Bu uyarıyı vurgulamak için Pavlus, Galatyalılar 6:1’in birinci yarısında geçen çoğul şahıstan (sizler), ayetin ikinci yarısındaki ikinci şahısa (siz) geçmektedir. Bu tüm topluluğa yapılan genel bir uyarı değildir; inanlı topluluğu içindeki her bireye yapılan kişisel bir uyarıdır.

Pavlus, ayartılmanın tabiatını çok belirli tanımlamadığından, Galatyalılar’ı buna karşı sert bir şekilde uyarmaktadır. Belki aklında belirgin bir suç yoktu, ama başkalarını yola getirmeye çalıştıkları suçların niteliği ne olursa olsun, kendilerinin de aynı günahı işleme tehlikesini ima ediyordu. Aynı zamanda Galatyalılar 5:26’daki “boş yere övünmek” karşıtı sözleri, aynı tarzla yeniledikleri kişilere ruhsal üstünlük kurmalarına karşı bir uyarı içermekteydi.

`Pavlus neden Galatyalılar’ı ruhsal gurura kapılmamaları yolunda uyarma gereği hissetmişti? <a class="verse" verse="1Ko 10:12,">1Ko 10:12,</a> <a class="verse" verse="Mat 26:34,">Mat 26:34,</a> <a class="verse" verse="2Sa 12:1–7">2Sa 12:1–7</a>’yi düşünün.`

İmanlının yürüyüşündeki en büyük tehlikelerden birisi de, bir şekilde belirli tipte günahları işlemeye bağışık olduğumuzu düşünmemize neden olan ruhsal kibirdir. Bunun makul gerekçesi ise, hepimizin de aynı günahkâr tabiata—Allah’a karşı olan bir tabiata sahip olduğumuzdur. Bu yüzden şartlar doğru olsaydı, Allah’ın Ruh’unun baskıcı gücü olmaksızın, her günahta iki büklüm olurduk. Mesih dışında, gerçek kimliğimizin farkında olmak, kendini beğenmişlik günahına düşmekten bizleri korur ve aynı hatayı yapan başkalarına da büyük bir hoşgörü ile bakmamıza yardımcı olur.

`Günün birinde belki senin de işleyebileceğin günahlar konu sunda başkalarını kaç kez kınadın (sadece kalbinden geçse bile)?`