---
title: 'Düşeni Yenileştirmek'
date: 17/09/2017
bible:
    -
        name: KITAB
        verses:
            'Matta 18:15–17': '<h3>Matta 18:15-17</h3><span>15</span> "Eğer kardeşin sana karşı günah işlerse, ona git, suçunu kendisine göster. Her şey yalnız ikinizin arasında kalsın. Kardeşin seni dinlerse, onu kazanmış olursun.<span>16</span> Ama dinlemezse, yanına bir ya da iki kişi daha al ki, söylenen her şey iki ya da üç tanığın sözüyle doğrulansın.<span>17</span> Onları da dinlemezse, durumu inanlılar topluluğuna* bildir. Topluluğu da dinlemezse, onu putperest ya da vergi görevlisi* say.'
            'Mat 18:15–17': '<h3>Matta 18:15-17</h3><span>15</span> "Eğer kardeşin sana karşı günah işlerse, ona git, suçunu kendisine göster. Her şey yalnız ikinizin arasında kalsın. Kardeşin seni dinlerse, onu kazanmış olursun.<span>16</span> Ama dinlemezse, yanına bir ya da iki kişi daha al ki, söylenen her şey iki ya da üç tanığın sözüyle doğrulansın.<span>17</span> Onları da dinlemezse, durumu inanlılar topluluğuna* bildir. Topluluğu da dinlemezse, onu putperest ya da vergi görevlisi* say.'
            '1Ko 5:1–5': '<h3>1 Korintoslulara 5:1-5</h3><span>1</span> Aranızda fuhuş olduğu söyleniyor, üstelik putperestler arasında bile rastlanmayan türden bir fuhuş! Biri babasının karısını almış.<span>2</span> Siz hâlâ böbürleniyorsunuz! Oysa yas tutup bu işi yapanı aranızdan atmanız gerekmez miydi?<span>3</span> Bedence olmasa da ruhça aranızdayım. Bu suçu işleyeni, aranızdaymışım gibi Rabbimiz İsa''nın adıyla zaten yargılamış bulunuyorum. Ben ruhça aranızdayken Rabbimiz İsa''nın gücüyle toplandığınız zaman, bedeninin yok olması için bu adamı Şeytan''a teslim edin ki, Rab İsa''nın gününde ruhu kurtulabilsin.<span>4</span> (SEE 5:3)<span>5</span> (SEE 5:3)'
            'Gal 5:16': '<h3>Galatyalılara 5:16</h3><span>16</span> Şunu demek istiyorum: Kutsal Ruh''un yönetiminde yaşayın. O zaman benliğin tutkularını asla yerine getirmezsiniz.'
            'Gal 6:1,': '<h3>Galatyalılara 6:1</h3><span>1</span> Kardeşler, eğer biri suç işlerken yakalanırsa, ruhsal olan sizler, böyle birini yumuşak ruhla yola getirin. Siz de ayartılmamak için kendinizi kollayın.'
            'Özd 5:22': '<h3>Süleyman''ın Özdeyişleri 5:22</h3><span>22</span> Kötü kişiyi kendi suçları ele verecek, Günahının kemendi kıskıvrak bağlayacak onu.'
            'Mat 4:21': '<h3>Matta 4:21</h3><span>21</span> İsa daha ileri gidince başka iki kardeşi, Zebedi''nin oğulları Yakup''la Yuhanna''yı gördü. Babaları Zebedi''yle birlikte teknede ağlarını onarıyorlardı. Onları da çağırdı.'

---

Pavlus inanlının yaşamının doğası için yüksek beklentiler beslerken (<a class="verse" verse="Gal 5:16">Gal 5:16</a>), Galatyalılar 6:1’deki imanlılara olan nasihati de ferahlatıcı bir gerçekçiliğe sahiptir. İnsanlar mükemmel değildir, hatta en adanmış imanlılar bile hatalara karşı bağışık değillerdir. Pavlus’un Galatyalılar 5:16’daki Grekçe sözleri, herhangi bir zamanda inanlı topluluğunda muhtemelen yaşanacak olan bir durumu düşündüğünü göstermektedir. Pavlus, böyle bir durum ortaya çıktığında ne yapmaları gerektiği konusunda Galatyalılar’a pratik bir nasihat vermektedir.

`Kardeşleri günahkâr bir davranış içine düştüğünde, imanlılar nasıl karşılık vermeleridir? <a class="verse" verse="Gal 6:1,">Gal 6:1,</a> <a class="verse" verse="Mat 18:15–17">Mat 18:15–17.</a>`

Pavlus’un Galatyalılar 6:1’deki nasihatinden yararlanmak için, onun aklındaki durumun kesin tipini anlamamız gerekir. Bu da cümlenin ilk yarısında kullanılan iki sözcük etrafında dönmektedir. İlk sözcük yakalanmaktır. Sözlük anlamı “keşfedilmek, yakalanmak veya şaşırtılmaktır.” Bu sözcükle ilişkili bağlam ve çeşitli ayrıntılar, Pavlus’un aklında iki görüşün olduğunu öne sürmektedir. Sadece bir imanlının bir diğer imanlıyı yaptığı yanlış bir durumda “yakalamasını” ima etmekle kalmayıp, aynı zamanda kişinin kendisinin de bu süreç içinde “yakalandığı” davranışını ima ediyor (Bkz. <a class="verse" verse="Özd 5:22">Özd 5:22</a>) yani en iyi şartlar altında bundan kaçınması gereken kişi, yine kendisi olmalıdır.

Pavlus’un sözünü ettiği yanlış davranış, kullandığı terminolojiye bakılacak olursa muhtemelen kastî değildir. “Suç” veya “günah” olarak çevrilen sözcük, Grekçede paraptoma sözcüğünden gelmekte olup, kastî bir günahı değil bir hatayı, tökezlemeyi veya yanlış atılan bir adımı ima etmektedir. Pavlus’un Ruh’ta “yürümek” hakkında önceki yorumları ışığında, buradaki ifade özel bir anlam kazanmaktadır. Bu hiçbir zaman kişinin hatalarına bahane teşkil etmese de, Pavlus’un meydan okuyucu bir günahtan bahsetmediği çok açıktır (<a class="verse" verse="1Ko 5:1–5">1Ko 5:1–5</a>).

Bu koşullarda verilecek en uygun yanıt, cezalandırma, kınama veya kardeşliği kesmek değil, yola getirmek olmalıdır. “Yola getirmek” için kullanılan Grekçe sözcük katartizo, “onarma” veya “düzene koymak” demektir. Yeni Ahit’te balık ağlarını “onarmak” için kullanılmıştır (<a class="verse" verse="Mat 4:21">Mat 4:21</a>) ve Grek literatüründe bir tıp terimi olarak kırık bir kemiği onarma sürecini tarif etmektedir. Düşüp bacağını kıran bir imanlı kardeşimizi terk etmememiz gerektiği gibi, Mesih’in bedeninin üyeleri olarak, Allah’ın egemenliğine giden yolda tökezleyip düşen kardeşlerimizi de aynı şekilde Mesih’te nazik bir şekilde himaye etmeliyiz.

`<a class="verse" verse="Matta 18:15–17">Matta 18:15–17</a>’yi uygulamak yerine, neden sık sık kızgın olduğumuz kardeşimiz için kötü şeyler söyleyip, kızgınlığımızın karşımızdaki kişiyi öfkeden kudurtmasına veya intikam planları yapmasına izin veririz?`