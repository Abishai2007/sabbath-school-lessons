---
title: 'Hacer ve Sina Dağı'
date: 30/08/2017
bible:
    -
        name: KITAB
        verses:
            'Yaratılış 12:1–3': '<h3>Yaratılış 12:1-3</h3><span>1</span> RAB Avram''a, "Ülkeni, akrabalarını, baba evini bırak, sana göstereceğim ülkeye git" dedi,<span>2</span> "Seni büyük bir ulus yapacağım, Seni kutsayacak, sana ün kazandıracağım, Bereket kaynağı olacaksın.<span>3</span> Seni kutsayanları kutsayacak, Seni lanetleyeni lanetleyeceğim. Yeryüzündeki bütün halklar Senin aracılığınla kutsanacak."'
            'Yas 32:10–12': '<h3>Yasa''nın Tekrarı 32:10-12</h3><span>10</span> "Onu kurak bir ülkede, Issız, uluyan bir çölde buldu, Onu kuşattı, kayırdı, Gözbebeği gibi korudu.<span>11</span> Yuvasında yavrularını uçmaya kışkırtan, Onların üzerinde kanat çırpan bir kartal gibi, Kanatlarını gerip onları aldı Ve kanatları üzerinde taşıdı.<span>12</span> Ona yalnız RAB yol gösterdi, Yanında yabancı ilah yoktu.'
            'Gal 4:21–31': '<h3>Galatyalılara 4:21-31</h3><span>21</span> Kutsal Yasa altında yaşamak isteyen sizler, söyleyin bana, Yasa''nın ne dediğini bilmiyor musunuz?<span>22</span> İbrahim''in biri köle, biri de özgür kadından iki oğlu olduğu yazılıdır.<span>23</span> Köle kadından olan olağan yoldan, özgür kadından olansa vaat sonucu doğdu.<span>24</span> Burada bir benzetme vardır. Bu kadınlar iki antlaşmayı simgelemektedir. Biri Sina Dağı''ndandır, köle olacak çocuklar doğurur. Bu Hacer''dir.<span>25</span> Hacer, Arabistan''daki Sina Dağı''nı simgeler. Şimdiki Yeruşalim''in karşılığıdır. Çünkü çocuklarıyla birlikte kölelik etmektedir.<span>26</span> Oysa göksel Yeruşalim özgürdür, annemiz odur.<span>27</span> Nitekim şöyle yazılmıştır: "Sevin, çocuk doğurmayan ey kısır kadın! Doğum ağrısı nedir bilmeyen sen, Yükselt sesini, haykır! Çünkü terk edilmiş kadının, Kocası olandan daha çok çocuğu var."<span>28</span> Kardeşler, İshak gibi sizler de vaat çocuklarısınız.<span>29</span> Olağan yoldan doğan, Kutsal Ruh''a göre doğana o zaman nasıl zulmettiyse, şimdi de öyle oluyor.<span>30</span> Ama Kutsal Yazı ne diyor? "Köle kadınla oğlunu kov. Çünkü köle kadının oğlu Özgür kadının oğluyla birlikte Asla mirasa ortak olmayacaktır."<span>31</span> İşte böyle, kardeşler, bizler köle kadının değil, özgür kadının çocuklarıyız.'
            'İbr 8:6, 7': '<h3>İbranilere 8:6, 7</h3><span>6</span> Şimdiyse, İsa daha iyi vaatler üzerine kurulmuş daha iyi bir antlaşmanın aracısı olduğu kadar, daha üstün bir göreve de sahip olmuştur.<h3>İbranilere 8: 7</h3><span>7</span> Eğer o ilk antlaşma kusursuz olsaydı, ikincisine gerek duyulmazdı.'
            'İbr 8:6': '<h3>İbranilere 8:6</h3><span>6</span> Şimdiyse, İsa daha iyi vaatler üzerine kurulmuş daha iyi bir antlaşmanın aracısı olduğu kadar, daha üstün bir göreve de sahip olmuştur.'

---

_<a class="verse" verse="Gal 4:21–31">Gal 4:21–31</a>_

`Allah, Sina’da halkıyla ne tür bir antlaşma ilişkisi tesis etmek isti- yordu? Allah’ın İbrahim’e olan vaadiyle ne gibi benzerlikler taşıyor? Çıkış 6:2–8, 19:3–6, <a class="verse" verse="Yas 32:10–12">Yas 32:10–12.</a>`

Allah İbrahim ile paylaştığı aynı antlaşma ilişkisini, Sina’daki İsrail halkıyla da paylaşmayı arzu ediyordu. Aslında, <a class="verse" verse="Yaratılış 12:1–3">Yaratılış 12:1–3</a>’te Allah’ın İbrahim’e söylediği sözler ile Çıkış 19’da Musa’ya söylediği sözler arasında benzerlikler mevcuttur. Her iki durumda da Allah kendi halkı için ne yapa- cağını vurgulamıştır. O’nun lütfunu kazanması için, İsrailliler’in herhangi bir şey yapma vaadinde bulunmasını rica etmemişti; aksine bu bereketlere yanıt olarak itaat etmeliydiler. Çıkış 19:5’de “sözümü dinler” olarak çevri- len ifadenin İbranicesi aslında “dinlemektir.” Allah’ın sözleri, işlerle aklan- mayı ima etmez. Allah tam tersine, İbrahim’in O’nun vaatlerine verdiği yanıtın aynısını (en azından çoğu kez!) İsrail’den istemişti.

`Eğer Allah’ın Sina’da İsrail’e sunduğu antlaşma ilişkisi, İbrahim’e verilen ile benzer ise, Pavlus neden Sina Dağı’nı Hacer’in olumsuz tecrübesiyle bir tutuyor? Çıkış 19:7–25; <a class="verse" verse="İbr 8:6, 7">İbr 8:6, 7.</a>`

Sina’daki antlaşma, insanlığın günahkârlığına ve tapınak hizmetleriyle simgelenen Allah’ın bol lütfunun çaresine dikkat çekmek içindi. Sina antlaş- masındaki sorunda Allah’ın değil, insanların hatalı vaatlerinin rolü vardı (<a class="verse" verse="İbr 8:6">İbr 8:6</a>). Allah’ın vaatlerine tevazu ve imanla yanıt verecekleri yerde, İsrailliler özgüven ile yanıt vermişlerdi. “RAB’bin söylediği her şeyi yapacağız” (Çıkış 19:8). Dörtyüz yıldan fazla Mısır’da köle olarak yaşadıktan sonra, ne Allah’ın görkemine, ne de kendi günahkârlıklarının boyutuna dair gerçek bir anlayışa sahip değillerdi. Tıpkı İbrahim ve Sara’nın Allah’ın vaatlerini gerçekleştirme- sine yardımcı olmaları gibi, aynı şekilde İsrailliler de Allah’ın lütuf antlaş- malarını, kendi iş antlaşmalarına çevirmeye çalıştılar. Hacer, her iki insanî girişimde görülen işlerle kurtuluşla Sina’yı sembolize etmektedir.

Pavlus, Sina’da verilen yasanın kötü veya geçersiz olduğunu iddia etmiyor. Galatyalılar’ın yasayı yanlış kavramalarından söz ediyor. “Yasayı tutmakla Allah’ı memnun etmenin mutlak olanaksızlığına ikna olmaları gerekirken, Allah’ı memnun etmek adına kişisel kaynaklara dayanan, derin bir sabit karar teşvik edildi. Bu nedenle yasa Yahudiler’i Mesih’e yöneltmede lüt- fun amacına hizmet etmedi. Aksine onları Mesih’ten ayırdı.”—O. Palmer Robertson, The Christ of the Covenants (Phillipsburg, N.J.: Presbyterian and Reformed Publishing Co., 1980), S. 181.