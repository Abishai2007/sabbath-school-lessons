---
title: 'İbrahim, Sara ve Hacer'
date: 29/08/2017
bible:
    -
        name: KITAB
        verses:
            'Yar 17:15–19; 18:10–13;': '<h3>Yaratılış 17:15-19</h3><span>15</span> Tanrı, "Karın Saray''a gelince, ona artık Saray demeyeceksin" dedi, "Bundan böyle onun adı Sara olacak.<span>16</span> Onu kutsayacak, ondan sana bir oğul vereceğim. Onu kutsayacağım, ulusların anası olacak. Halkların kralları onun soyundan çıkacak."<span>17</span> İbrahim yüzüstü yere kapandı ve güldü. İçinden, "Yüz yaşında bir adam çocuk sahibi olabilir mi?" dedi, "Doksan yaşındaki Sara doğurabilir mi?"<span>18</span> Sonra Tanrı''ya, "Keşke İsmail''i mirasçım kabul etseydin!" dedi.<span>19</span> Tanrı, "Hayır. Ama karın Sara sana bir oğul doğuracak, adını İshak koyacaksın" dedi, "Onunla ve soyuyla antlaşmamı sonsuza dek sürdüreceğim.<h3>Yaratılış 18:10-13</h3><span>10</span> RAB, "Gelecek yıl bu zamanda kesinlikle yanına döneceğim" dedi, "O zaman karın Sara''nın bir oğlu olacak." Sara RAB''bin arkasında, çadırın girişinde durmuş, dinliyordu.<span>11</span> İbrahim''le Sara kocamışlardı, yaşları hayli ileriydi. Sara âdetten kesilmişti.<span>12</span> İçin için gülerek, "Bu yaştan sonra bu sevinci tadabilir miyim?" diye düşündü, "Üstelik efendim de yaşlı."<span>13</span> RAB İbrahim''e sordu: "Sara niçin, ''Bu yaştan sonra gerçekten çocuk sahibi mi olacağım?'' diyerek güldü?'
            'Yaratılış 17:18, 19': '<h3>Yaratılış 17:18, 19</h3><span>18</span> Sonra Tanrı''ya, "Keşke İsmail''i mirasçım kabul etseydin!" dedi.<h3>Yaratılış 17: 19</h3><span>19</span> Tanrı, "Hayır. Ama karın Sara sana bir oğul doğuracak, adını İshak koyacaksın" dedi, "Onunla ve soyuyla antlaşmamı sonsuza dek sürdüreceğim.'
            'İbr 11:11, 12 ': '<h3>İbranilere 11:11, 12</h3><span>11</span> İman sayesinde Sara''nın kendisi de kısır ve yaşı geçmiş olduğu halde vaat edeni güvenilir saydığından çocuk sahibi olmak için güç buldu.<h3>İbranilere 11: 12</h3><span>12</span> Böylece tek bir adamdan, üstelik ölüden farksız birinden gökteki yıldızlar, deniz kıyısındaki kum kadar sayısız torun meydana geldi.'
            'Yaratılış 16 ': '<h3>Yaratılış 16</h3><span>1</span> Karısı Saray Avram''a çocuk verememişti. Saray''ın Hacer adında Mısırlı bir cariyesi vardı.<span>2</span> Saray Avram''a, "RAB çocuk sahibi olmamı engelledi" dedi, "Lütfen, cariyemle yat. Belki bu yoldan bir çocuk sahibi olabilirim." Avram Saray''ın sözünü dinledi.<span>3</span> Saray Mısırlı cariyesi Hacer''i kocası Avram''a karı olarak verdi. Bu olay Avram Kenan''da on yıl yaşadıktan sonra oldu.<span>4</span> Avram Hacer''le yattı, Hacer hamile kaldı. Hacer hamile olduğunu anlayınca, hanımını küçük görmeye başladı.<span>5</span> Saray Avram''a, "Bu haksızlık senin yüzünden başıma geldi!" dedi, "Cariyemi koynuna soktum. Hamile olduğunu anlayınca beni küçük görmeye başladı. İkimiz arasında RAB karar versin."<span>6</span> Avram, "Cariyen senin elinde" dedi, "Neyi uygun görürsen yap." Böylece Saray cariyesine sert davranmaya başladı. Hacer onun yanından kaçtı.<span>7</span> RAB''bin meleği Hacer''i çölde bir pınarın, Şur yolundaki pınarın başında buldu.<span>8</span> Ona, "Saray''ın cariyesi Hacer, nereden gelip nereye gidiyorsun?" diye sordu. Hacer, "Hanımım Saray''dan kaçıyorum" diye yanıtladı.<span>9</span> RAB''bin meleği, "Hanımına dön ve ona boyun eğ" dedi,<span>10</span> "Senin soyunu öyle çoğaltacağım ki, kimse sayamayacak.<span>11</span> "İşte hamilesin, bir oğlun olacak, Adını İsmail koyacaksın. Çünkü RAB sıkıntı içindeki yakarışını işitti.<span>12</span> Oğlun yaban eşeğine benzer bir adam olacak, O herkese, herkes de ona karşı çıkacak. Kardeşlerinin hepsiyle çekişme içinde yaşayacak."<span>13</span> Hacer, "Beni gören Tanrı''yı gerçekten gördüm mü?" diyerek kendisiyle konuşan RAB''be "El-Roi" adını verdi.<span>14</span> Bu yüzden Kadeş''le Beret arasındaki o kuyuya Beer-Lahay-Roi adı verildi.<span>15</span> Hacer Avram''a bir erkek çocuk doğurdu. Avram çocuğun adını İsmail koydu.<span>16</span> Hacer İsmail''i doğurduğunda, Avram seksen altı yaşındaydı.'
            'Gal 4:21–31,': '<h3>Galatyalılara 4:21-31</h3><span>21</span> Kutsal Yasa altında yaşamak isteyen sizler, söyleyin bana, Yasa''nın ne dediğini bilmiyor musunuz?<span>22</span> İbrahim''in biri köle, biri de özgür kadından iki oğlu olduğu yazılıdır.<span>23</span> Köle kadından olan olağan yoldan, özgür kadından olansa vaat sonucu doğdu.<span>24</span> Burada bir benzetme vardır. Bu kadınlar iki antlaşmayı simgelemektedir. Biri Sina Dağı''ndandır, köle olacak çocuklar doğurur. Bu Hacer''dir.<span>25</span> Hacer, Arabistan''daki Sina Dağı''nı simgeler. Şimdiki Yeruşalim''in karşılığıdır. Çünkü çocuklarıyla birlikte kölelik etmektedir.<span>26</span> Oysa göksel Yeruşalim özgürdür, annemiz odur.<span>27</span> Nitekim şöyle yazılmıştır: "Sevin, çocuk doğurmayan ey kısır kadın! Doğum ağrısı nedir bilmeyen sen, Yükselt sesini, haykır! Çünkü terk edilmiş kadının, Kocası olandan daha çok çocuğu var."<span>28</span> Kardeşler, İshak gibi sizler de vaat çocuklarısınız.<span>29</span> Olağan yoldan doğan, Kutsal Ruh''a göre doğana o zaman nasıl zulmettiyse, şimdi de öyle oluyor.<span>30</span> Ama Kutsal Yazı ne diyor? "Köle kadınla oğlunu kov. Çünkü köle kadının oğlu Özgür kadının oğluyla birlikte Asla mirasa ortak olmayacaktır."<span>31</span> İşte böyle, kardeşler, bizler köle kadının değil, özgür kadının çocuklarıyız.'
            'Yar 12:11–16': '<h3>Yaratılış 12:11-16</h3><span>11</span> Mısır''a yaklaştıklarında karısı Saray''a, "Güzel bir kadın olduğunu biliyorum" dedi,<span>12</span> "Olur ki Mısırlılar seni görüp, ''Bu onun karısı'' diyerek beni öldürür, seni sağ bırakırlar.<span>13</span> Lütfen, ''Onun kızkardeşiyim'' de ki, senin hatırın için bana iyi davransınlar, canıma dokunmasınlar."<span>14</span> Avram Mısır''a girince, Mısırlılar karısının çok güzel olduğunu farkettiler.<span>15</span> Kadını gören firavunun adamları, güzelliğini firavuna övdüler. Kadın saraya alındı.<span>16</span> Onun hatırı için firavun Avram''a iyi davrandı. Avram davar, sığır, erkek ve dişi eşek, erkek ve kadın köle, deve sahibi oldu.'

---

`Pavlus neden Hacer’in olayını küçümseyen bir görüş açısına sahip? <a class="verse" verse="Gal 4:21–31,">Gal 4:21–31,</a> <a class="verse" verse="Yaratılış 16 ">Yaratılış 16. </a>Bu Eski Ahit öyküsünü kullanmakla, Pavlus kurtuluş hakkında ne gibi önemli bir noktaya değiniyor?`

Yaratılış öyküsünde Hacer’in yeri, Allah’ın vaadine inanmada başarısız olan Avram ile yakından ilişkilidir. Avram’ın ev halkından Mısırlı bir köle olan Hacer, Avram’ın Allah’ın vaadine inanmamasının ilk örneği olan bir olayla ilişkili olarak, büyük olasılıkla Saray’a takas olarak firavunun verdiği birçok armağandan biriydi (<a class="verse" verse="Yar 12:11–16">Yar 12:11–16</a>).

Vaat edilen çocuğun doğmasını on yıl bekledikten sonra, Avram ve Saray çocuksuz kalmıştı. Allah’ın onların yardımına ihtiyacı olduğu sonucuna varan Saray, Hacer’i Avram’a cariye olarak verir. Bugün için bizlere çok garip gelse de Saray’ın planı bayağı zekiceydi. Eski adetlere göre dişi köle, kısır olan hanımı için vekil anne olarak hizmet edebilirdi. Bu yüzden Saray, kocasıyla Hacer’den doğan her çocuğa kendisininmiş gibi sahip çıkabilirdi. Plana göre bir çocuk üretilmiş olsa da, bu Allah’ın vaat ettiği çocuk değildi.

Bu öyküde, cesaret kırıcı şartlarla karşılaşıldığında, en büyük Allah adamının bile imanının sürçtüğüne ilişkin çok güçlü bir örnek görmekte- yiz. <a class="verse" verse="Yaratılış 17:18, 19">Yaratılış 17:18, 19</a>’da, İbrahim Allah’a İsmail’i mirasçısı olarak kabul etmesi için yalvarmış; Rab de tabii ki bu teklifi reddetmişti. İsmail’in doğumundaki tek “mucizevî” unsur, Sara’nın kocasını başka bir kadınla paylaşmaya razı olmasıdır! Bu kadından bir çocuğun doğmasında anormal olan bir şey yoktur, “beden açısından” normal bir çocuk doğmuştur. Eğer İbrahim, şartların bu güvenceye galip gelmesi yerine Allah’ın kendisine vaat ettiği şeye güvenseydi, bunların hiçbirisi olmaz ve birçok dertten kaçınılmış olunurdu.

`İsmail’in doğumuna karşılık, İshak’ın doğumundaki şartlara bakın. <a class="verse" verse="Yar 17:15–19; 18:10–13;">Yar 17:15–19; 18:10–13;</a> <a class="verse" verse="İbr 11:11, 12 ">İbr 11:11, 12. </a>Bu şartlar neden bu kadar çok İbrahim ve Sara’nın imanını gerektiriyordu?`

`Allah’ın vaatlerine olan iman eksikliğin, ne tarz bir acı çekmene neden oldu? Bu hatalardan, ne olursa olsun Allah’ın sözüne güvenmeyi nasıl öğrenebilirsin? Allah’ın vaatlerine güvenme kabiliyetini güçlendirebilmek için ne gibi seçimler yapabilirsin?`