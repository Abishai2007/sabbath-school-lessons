---
title: 'Hıristiyan’ın Mücadelesi'
date: 11/09/2017
bible:
    -
        name: KITAB
        verses:
            'Rom 7:14–24': '<h3>Romalılara 7:14-24</h3><span>14</span> Yasa''nın ruhsal olduğunu biliriz. Bense benliğin denetimindeyim, köle gibi günaha satılmışım.<span>15</span> Ne yaptığımı anlamıyorum. Çünkü istediğimi yapmıyorum; nefret ettiğim ne ise, onu yapıyorum.<span>16</span> Ama istemediğimi yaparsam, Yasa''nın iyi olduğunu kabul etmiş olurum.<span>17</span> Öyleyse bunu artık ben değil, içimde yaşayan günah yapıyor.<span>18</span> İçimde, yani benliğimde iyi bir şey bulunmadığını biliyorum. İçimde iyiyi yapmaya istek var, ama güç yok.<span>19</span> İstediğim iyi şeyi yapmıyorum, istemediğim kötü şeyi yapıyorum.<span>20</span> İstemediğimi yapıyorsam, bunu yapan artık ben değil, içimde yaşayan günahtır.<span>21</span> Bundan şu kuralı çıkarıyorum: Ben iyi olanı yapmak isterken, karşımda hep kötülük vardır.<span>22</span> İç varlığımda Tanrı''nın Yasası''ndan zevk alıyorum.<span>23</span> Ama bedenimin üyelerinde bambaşka bir yasa görüyorum. Bu da aklımın onayladığı yasaya karşı savaşıyor ve beni bedenimin üyelerindeki günah yasasına tutsak ediyor.<span>24</span> Ne zavallı insanım! Ölüme götüren bu bedenden beni kim kurtaracak?'
            'Yuhanna 3:6': '<h3>Yuhanna 3:6</h3><span>6</span> Bedenden doğan bedendir, Ruh''tan doğan ruhtur.'
            'Gal 5:17; ': '<h3>Galatyalılara 5:17</h3><span>17</span> Çünkü benlik Ruh''a, Ruh da benliğe aykırı olanı arzular. Bunlar birbirine karşıttır; sonuç olarak, istediğinizi yapamıyorsunuz.'
            'Rom 8:7': '<h3>Romalılara 8:7</h3><span>7</span> Çünkü benliğe dayanan düşünce Tanrı''ya düşmandır; Tanrı''nın Yasası''na boyun eğmez, eğemez de...'

---

`“Çünkü benlik Ruh’a, Ruh da benliğe aykırı olanı arzular. Bunlar birbirine karşıttır; sonuç olarak, istediğinizi yapamıyorsunuz” (<a class="verse" verse="Gal 5:17; ">Gal 5:17; </a>ayrıca bkz. <a class="verse" verse="Rom 7:14–24">Rom 7:14–24</a>). Bir inanlı olarak kendi yaşamında bu sözlerin sert ve acı verici gerçeğini nasıl tecrübe edindin?`

Pavlus’un tarif ettiği mücadele, her insanın karşılaştığı bir mücadele değildir; özellikle inanlıda var olan bir iç çekişmedir. İnsanlar benliğin tutkularıyla uyum içerisinde doğduğundan (<a class="verse" verse="Rom 8:7">Rom 8:7</a>), sadece Ruh’ta yeniden doğduğumuzda, gerçek ruhsal mücadele de su yüzüne çıkmaya başlamaktadır (<a class="verse" verse="Yuhanna 3:6">Yuhanna 3:6</a>). Bu, imanlı olmayanların hiçbir zaman ahlâki çatışmayı yaşamayacağı anlamına gelmez; şüphesiz onlar da yaşayacaktır. Fakat bu çatışma bile nihayetinde Ruh’un bir neticesidir. Ancak inanlı kişinin mücadelesi yeni bir boyut kazanmaktadır, zira inanlı kişi birbiriyle çatışma içinde olan iki kavrama sahiptir, biri benlik öbürü ise Ruh.

Tarih boyunca Hıristiyanlar zorluklardan kurtulmayı özlemişlerdir. Bazıları toplumdan uzaklaşarak bu çatışmayı sonlandırmaya çalışırken, bazıları da günahkâr tabiatın bir tür ilahî lütuf eylemiyle ortadan kaldırılabileceğini iddia etmiştir. Her iki girişim de yanlış yola sevk edicidir. Şüphesiz ki Ruh’un gücüyle benliğin arzularını baskı altına alabilsek de, İkinci Geliş’te yeni bir beden alıncaya dek çatışma değişik şekillerde varlığını sürdürecektir. Toplumdan kaçmak soruna yardımcı olmaz, zira nereye gidersek gidelim, çatışmayı da beraberimizde götürürüz ve ölüme veya İkinci Geliş’e dek bunu yaşarız.

Pavlus Romalılar 7’de, imanlıları yapmak istedikleri şeylere karşı engelleyen iç çatışma hakkında yazdığında, bu çatışmanın gerçek boyunun altını çizmişti. İki tabiata da sahip olduğumuzdan, aslında aynı anda savaşın her iki cephesinde de yer almaktayız. Ruhsal olan yanımız, ruhsal olanı arzulayıp benliğe ait olandan nefret etmektedir. Ancak benliğimiz, maddî olan şeyleri arzular ve ruhsal olana karşı gelir. Dönüştürülmüş olan zihin kendiliğinden benliğe direnmede çok zayıf olduğundan, benliği baskı altına almak için sahip olduğumuz tek umut, günahkâr benliğimize karşı Ruh’la beraber olmak için her gün karar vermektir. Pavlus işte bu yüzden Ruh’ta yürümeyi seçmemiz için bu denli ısrar ediyor.

`Her iki tabiat arasındaki mücadeleye ilişkin tecrübeni göz önüne alarak, kendisiyle hiç bitmeyen bir çatışma içerisine giren bir imanlıya ne tür tavsiyelerde bulunurdun?`