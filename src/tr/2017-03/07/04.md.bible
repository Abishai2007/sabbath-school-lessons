---
title: '“Gardiyanımız” Olarak Yasa'
date: 08/08/2017
bible:
    -
        name: KITAB
        verses:
            'Rom 7:12, 14; 8:3, 4; 13:8': '<h3>Romalılara 7:12, 14</h3><span>12</span> İşte böyle, Yasa gerçekten kutsaldır. Buyruk da kutsal, doğru ve iyidir.<span>14</span> Yasa''nın ruhsal olduğunu biliriz. Bense benliğin denetimindeyim, köle gibi günaha satılmışım.<h3>Romalılara 8:3, 4</h3><span>3</span> İnsan benliğinden ötürü güçsüz olan Kutsal Yasa''nın yapamadığını Tanrı yaptı. Öz Oğlu''nu günahlı insan benzerliğinde günah sunusu* olarak gönderip günahı insan benliğinde yargıladı.<span>4</span> Öyle ki, Yasa''nın gereği, benliğe göre değil, Ruh''a göre yaşayan bizlerde yerine gelsin.<h3>Romalılara 13:8</h3><span>8</span> Birbirinizi sevmekten başka hiç kimseye bir şey borçlu olmayın. Çünkü başkalarını seven, Kutsal Yasa''yı yerine getirmiş olur.'
            'Lev 18:20–30': '<h3>Levililer 18:20-30.</h3><span>20</span> Komşunun karısıyla cinsel ilişki kurarak kendini kirletmeyeceksin.<span>21</span> İlah Molek''e* ateşte kurban edilmek üzere çocuklarından hiçbirini vermeyeceksin. Tanrın''ın adına leke getirmeyeceksin. RAB benim.<span>22</span> Kadınla yatar gibi bir erkekle yatma. Bu iğrençtir.<span>23</span> Bir hayvanla cinsel ilişki kurmayacaksın. Kendini kirletmiş olursun. Kadınlar cinsel ilişki kurmak amacıyla bir hayvana yaklaşmayacak. Sapıklıktır bu.<span>24</span> "Bu davranışların hiçbiriyle kendinizi kirletmeyin. Çünkü önünüzden kovacağım uluslar böyle kirlendiler.<span>25</span> Onların yüzünden ülke bile kirlendi. Günahından ötürü ülkeyi cezalandırdım. Ülke, üzerinde yaşayan halkı kusuyor.<span>26</span> İster yerli olsun, ister aranızda yaşayan yabancılar olsun kurallarıma ve ilkelerime göre yaşayacaksınız. Bu iğrençliklerin hiçbirini yapmayacaksınız.<span>27</span> Sizden önce bu ülkede yaşayan insanlar bütün bu iğrençlikleri yaparak ülkeyi kirlettiler.<span>28</span> Eğer siz de ülkeyi kirletirseniz, ülke sizden önceki uluslara yaptığı gibi sizi de kusar.<span>29</span> "''Kim bu iğrençliklerden birini yaparsa halkın arasından atılacaktır.<span>30</span> Buyruklarımı yerine getirin, sizden önceki insanların iğrenç törelerine uyarak kendinizi kirletmeyin. Tanrınız RAB benim."'
            'Yas 7:12–24;': '<h3>Yasa''nın Tekrarı 7:12-24</h3><span>12</span> "Bu ilkeleri dinler, onlara özenle uyarsanız, Tanrınız RAB atalarınıza ant içerek verdiği söz uyarınca sizinle yaptığı antlaşmaya bağlı kalacak.<span>13</span> Sizi sevecek, kutsayacak, çoğaltacak. Atalarınıza ant içerek size söz verdiği ülkede rahminizin meyvesini, toprağınızın ürününü -tahılını, yeni şarabını, zeytinyağını- sığırlarınızın buzağılarını, sürülerinizin kuzularını bereketli kılacak.<span>14</span> Öbür halklardan daha çok kutsanmış olacaksınız. Erkekleriniz, kadınlarınız, hayvanlarınız arasında döl vermeyen olmayacak.<span>15</span> RAB her türlü hastalığı sizden uzaklaştıracak. Mısır''da gördüğünüz korkunç hastalıklardan hiçbirini size vermeyecek. Bütün bu hastalıkları sizden nefret edenlere verecek.<span>16</span> Tanrınız RAB''bin elinize teslim edeceği halkların tümünü yok edeceksiniz. Onlara acımayacaksınız. İlahlarına tapmayacaksınız. Çünkü bu sizin için tuzak olacaktır.<span>17</span> "''Bu uluslar bizden daha güçlü. Onları nasıl kovabiliriz? diye düşünebilirsiniz.<span>18</span> Onlardan korkmayacaksınız. Tanrınız RAB''bin firavuna ve bütün Mısır''a yaptıklarını her zaman anımsayın.<span>19</span> Tanrınız RAB''bin sizi Mısır''dan çıkarmak için yaptığı büyük denemeleri, belirtileri, şaşılası işleri, güçlü ve kudretli elini gözlerinizle gördünüz. Tanrınız RAB şimdi korktuğunuz bütün bu halklara aynısını yapacaktır.<span>20</span> Sizden gizlenerek sağ kalmış olanların üzerine, hepsi yok olana dek eşekarısı gönderecek.<span>21</span> Onlardan yılmayacaksınız. Aranızda olan Tanrınız RAB ulu ve heybetli bir Tanrı''dır.<span>22</span> Bu ulusları önünüzden azar azar kovacak. Onları birden ortadan kaldıramazsınız. Yoksa çevrenizde yabanıl hayvanlar çoğalır.<span>23</span> Tanrınız RAB onları elinize teslim edecek ve hepsi yok oluncaya dek onları şaşkına çevirecek.<span>24</span> Krallarını elinize teslim edecek; adlarını göğün altından sileceksiniz. Onları yok edene dek kimse size karşı duramayacak.'
            'Gal 3:21, 22': '<h3>Galatyalılara 3:21, 22</h3><span>21</span> Öyleyse Kutsal Yasa Tanrı''nın vaatlerine aykırı mıdır? Kesinlikle hayır! Çünkü yaşam sağlayabilen bir yasa verilseydi, elbette insanlar yasayla aklanırdı.<span>22</span> Oysa İsa Mesih''e olan imana dayanan vaat iman edenlere verilsin diye, Kutsal Yazı bütün dünyayı günahın tutsağı ilan ediyor.'
            'Rom 3:1, 2;': '<h3>Romalılara 3:1, 2</h3><span>1</span> Öyleyse Yahudi''nin ne üstünlüğü var? Sünnetin yararı nedir?<span>2</span> Her yönden çoktur. İlk olarak, Tanrı''nın sözleri Yahudiler''e emanet edilmiştir.'
            'Gal 3:15–20': '<h3>Galatyalılara 3:15-20</h3><span>15</span> Kardeşler, insan yaşamından bir örnek vereyim. İnsanlar arasında yapılmış bile olsa, onaylanmış bir antlaşmayı kimse geçersiz saymaz, ona bir şey eklemez.<span>16</span> Vaatler İbrahim''e ve soyundan olana verildi. Tanrı birçok kişiden söz ediyormuş gibi, "Ve soyundan olanlara" demiyor; "Soyundan olana" demekle tek bir kişiden, yani Mesih''ten söz ediyor.<span>17</span> Şunu demek istiyorum: Dört yüz otuz yıl sonra gelen Yasa, Tanrı''nın önceden onayladığı antlaşmayı geçersiz kılmaz, vaadi ortadan kaldırmaz.<span>18</span> Çünkü miras Yasa''ya bağlıysa, artık vaade bağlı değildir. Ama Tanrı mirası İbrahim''e vaatle bağışlamıştır.<span>19</span> Öyleyse Yasa''nın amacı neydi? Yasa suçları ortaya çıkarmak için antlaşmaya eklendi. Vaadi alan ve İbrahim''in soyundan olan Kişi gelene dek yürürlükte kalacaktı. Melekler yoluyla, bir aracı eliyle düzenlendi.<span>20</span> Aracı tek bir tarafa ait değildir; Tanrı ise birdir.'
            'Rom 11:32': '<h3>Romalılara 11:32</h3><span>32</span> Çünkü Tanrı, merhametini herkese göstermek için herkesi söz dinlemezliğin tutsağı kıldı.'
            '2Ko 11:32': '<h3>2 Korintoslulara 11:32</h3><span>32</span> Şam''da Kral Aretas''ın valisi beni yakalatmak için kenti denetim altına almıştı.'
            'Yar 20:18': '<h3>Yaratılış 20:18</h3><span>18</span> Çünkü İbrahim''in karısı Sara yüzünden RAB Avimelek''in evindeki kadınların hamile kalmasını engellemişti.'
            'Yer 13:19': '<h3>Yeremya 13:19</h3><span>19</span> Negev''deki kentler kapanacak, Onları açan olmayacak. Sürgüne gönderilecek Yahuda, Tamamı sürgüne gönderilecek.'
            'Luka 5:6': '<h3>Luka 5:6</h3><span>6</span> Bunu yapınca öyle çok balık yakaladılar ki, ağları yırtılmaya başladı.'
            'Yşu 6:1,': '<h3>Yeşu 6:1</h3><span>1</span> Eriha Kenti''nin kapıları İsrailliler yüzünden sımsıkı kapatılmıştı. Ne giren vardı, ne de çıkan.'
            'Flp 4:7,': '<h3>Filipililere 4:7</h3><span>7</span> O zaman Tanrı''nın her kavrayışı aşan esenliği Mesih İsa aracılığıyla yüreklerinizi ve düşüncelerinizi koruyacaktır.'
            'Gal 3:19': '<h3>Galatyalılara 3:19</h3><span>19</span> Öyleyse Yasa''nın amacı neydi? Yasa suçları ortaya çıkarmak için antlaşmaya eklendi. Vaadi alan ve İbrahim''in soyundan olan Kişi gelene dek yürürlükte kalacaktı. Melekler yoluyla, bir aracı eliyle düzenlendi.'
            'Rom 7:6,': '<h3>Romalılara 7:6</h3><span>6</span> Şimdiyse biz, daha önce tutsağı olduğumuz Yasa karşısında öldüğümüz için Yasa''dan özgür kılındık. Öyle ki, yazılı yasanın eski yolunda değil, Ruh''un yeni yolunda kulluk edelim.'
            'Gal 2:19': '<h3>Galatyalılara 2:19</h3><span>19</span> Çünkü ben Tanrı için yaşamak üzere Yasa aracılığıyla Yasa karşısında öldüm.'
            'Gal 3:23': '<h3>Galatyalılara 3:23</h3><span>23</span> Bu iman gelmeden önce Yasa altında hapsedilmiştik, gelecek iman açıklanıncaya dek Yasa''nın tutuklusuyduk.'
            '1Pe 1:5': '<h3>1 Petrus''un 1:5</h3><span>5</span> Zaman sona ererken açığa çıkarılmaya hazır olan kurtuluşa kavuşasınız diye iman sayesinde Tanrı''nın gücüyle korunuyorsunuz.'

---

Pavlus yasa hakkında iki temel hüküm veriyor: (1) yasa İbrahim’e yapılan vaadi geçersiz kılmıyor veya ortadan kaldırmıyor (<a class="verse" verse="Gal 3:15–20">Gal 3:15–20</a>); (2) yasa vaade karşı gelmiyor (<a class="verse" verse="Gal 3:21, 22">Gal 3:21, 22</a>).

O halde yasa nasıl bir rol oynuyor? Pavlus onun “suçlardan dolayı” eklendiğini yazmaktadır (<a class="verse" verse="Gal 3:19">Gal 3:19</a>), ve yasayla ilişkili olarak üç farklı sözcüğü ya da ifadeyi açmaktadır: hapsedilmek (23. ayet), tutuklu olmak (23. ayet), ve eğitmen (24. ayet).

`Dikkatle ve duayla Galatyalılar 3:19–24’ü okuyun. Pavlus burada yasa hakkında ne söylüyor?`

Birçok modern çeviri, Galatyalılar 3:19’da yasa hakkında Pavlus’un ifadesini tamamen olumsuz bir ifadeyle yorumlarlar. Fakat orijinal Grekçesi o kadar tek taraflı değildir. “Hapsedilmek” (23. ayet) olarak çevrilen sözcüğün Grekçesi aslında “korumak” demektir. “Hüküm altına alınmak” veya “yakalatmak” (<a class="verse" verse="2Ko 11:32">2Ko 11:32</a>) gibi olumsuz anlamlarda kullanılabilse de, Yeni Ahit’te genellikle olumlu anlamda “korunma” veya “himaye edilme” (<a class="verse" verse="Flp 4:7,">Flp 4:7,</a> <a class="verse" verse="1Pe 1:5">1Pe 1:5</a>) anlamını yansıtır. Aynı şey “tutuklu olmak” (<a class="verse" verse="Gal 3:23">Gal 3:23</a>) diye çevrilen sözcük için de geçerlidir. “Kapatmak” (<a class="verse" verse="Yar 20:18">Yar 20:18</a>), “kuşatmak” (Çıkış 14:3, <a class="verse" verse="Yşu 6:1,">Yşu 6:1,</a> <a class="verse" verse="Yer 13:19">Yer 13:19</a>), “yakalamak” (<a class="verse" verse="Luka 5:6">Luka 5:6</a>) veya “tutsak kılmak” (<a class="verse" verse="Rom 11:32">Rom 11:32</a>) olarak da çevrilebilir. Bağlamına göre bu örneklerin de gösterdiği gibi, bu söz olumlu ya da olumsuz çağrışımlar yapabilir.

`İsrail halkına (ahlâki ve törensel) yasanın ne yararı olmuştu? <a class="verse" verse="Rom 3:1, 2;">Rom 3:1, 2;</a> <a class="verse" verse="Yas 7:12–24;">Yas 7:12–24;</a> <a class="verse" verse="Lev 18:20–30">Lev 18:20–30.</a>`

Pavlus yasa hakkında olumsuz şeyler söylemişse de (<a class="verse" verse="Rom 7:6,">Rom 7:6,</a> <a class="verse" verse="Gal 2:19">Gal 2:19</a>), aynı zamanda onun hakkında olumlu şeyler de söylemiştir (Bkz. <a class="verse" verse="Rom 7:12, 14; 8:3, 4; 13:8">Rom 7:12, 14; 8:3, 4; 13:8</a>). Yasa, Allah’ın İsrail’e yüklediği bir lanet değildi; tam tersine bir bereket olması niyetiyle verilmişti. Onun kurbanlık sistemi nihaî olarak günahı ortadan kaldıramıyordu, bunu yapabilen Mesih’e işaret ediyordu ve onun insan davranışlarını yönlendiren yasaları, İsrail’i diğer eski kültürleri yok eden birçok zaaftan korumuştu. Pavlus’un başka yerlerde yasa için olumlu yorumları ışığında, buradaki yorumlarını tamamen olumsuz olarak algılamak yanlış olur.

`Yanlış kullanılan iyi şeyleri düşün. Örneğin hastalığa şifa vermek için yaratılan uyuşturucu, bazı insanlar tarafından kafayı bulmak için de kullanılabilir. Kendi yaşamında bu ilkenin hangi örneklerini gördün? İyi olan şeylerin kötüye kullanıldığını bilmek, Pavlus’un burada anlatmak istediği şeyi anlamamıza nasıl yardımcı olmaktadır?`