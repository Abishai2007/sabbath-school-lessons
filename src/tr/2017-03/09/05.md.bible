---
title: 'O Zamanlar ve Şimdi'
date: 23/08/2017
bible:
    -
        name: KITAB
        verses:
            '2Ko 4:7–12, 12:7–10': '<h3>2 Korintoslulara 4:7-12, 12:7-10.</h3><span>1</span> Bu hizmeti Tanrı''nın merhametiyle üstlendiğimiz için cesaretimizi yitirmeyiz.<span>2</span> Utanç verici gizli yolları reddettik. Hileye başvurmayız, Tanrı''nın sözünü de çarpıtmayız. Gerçeği ortaya koyarak kendimizi Tanrı''nın önünde her insanın vicdanına tavsiye ederiz.<span>3</span> Yaydığımız Müjde örtülüyse de, mahvolanlar için örtülüdür.<span>4</span> Tanrı''nın görünümü olan Mesih''in yüceliğiyle ilgili Müjde''nin ışığı imansızların üzerine doğmasın diye, bu çağın ilahı onların zihinlerini kör etmiştir.<span>5</span> Biz kendimizi ilan etmiyoruz; ama Mesih İsa''yı Rab, kendimizi de İsa uğruna kullarınız ilan ediyoruz.<span>6</span> Çünkü, "Işık karanlıktan parlayacak" diyen Tanrı, İsa Mesih''in yüzünde parlayan kendi yüceliğini tanımamızdan doğan ışığı bize vermek için yüreklerimizi aydınlattı.<span>7</span> Üstün gücün bizden değil, Tanrı''dan kaynaklandığı bilinsin diye bu hazineye toprak kaplar içinde sahibiz.<span>8</span> Her yönden sıkıştırılmışız, ama ezilmiş değiliz. Şaşırmışız, ama çaresiz değiliz.<span>9</span> Kovalanıyoruz, ama terk edilmiş değiliz. Yere yıkılmışız, ama yok olmuş değiliz.<span>10</span> İsa''nın yaşamı bedenimizde açıkça görülsün diye İsa''nın ölümünü her an bedenimizde taşıyoruz.<span>11</span> Çünkü İsa''nın yaşamı ölümlü bedenimizde açıkça görülsün diye, biz yaşayanlar İsa uğruna sürekli olarak ölüme teslim ediliyoruz.<span>12</span> Böylece ölüm bizde, yaşamsa sizde etkin olmaktadır.<span>13</span> "İman ettim, bu nedenle konuştum" diye yazılmıştır. Aynı iman ruhuna sahip olarak biz de iman ediyor ve bu nedenle konuşuyoruz.<span>14</span> Çünkü Rab İsa''yı dirilten Tanrı''nın, bizi de İsa''yla diriltip sizinle birlikte kendi önüne çıkaracağını biliyoruz.<span>15</span> Bütün bunlar sizin yararınızadır. Böylelikle Tanrı''nın lütfu çoğalıp daha çok insana ulaştıkça, Tanrı''nın yüceliği için şükran da artsın.<span>16</span> Bu nedenle cesaretimizi yitirmeyiz. Her ne kadar dış varlığımız harap oluyorsa da, iç varlığımız günden güne yenileniyor.<span>17</span> Çünkü geçici, hafif sıkıntılarımız bize, ağırlıkta hiçbir şeyle karşılaştırılamayacak kadar büyük, sonsuz bir yücelik kazandırmaktadır.<span>18</span> Gözlerimizi görünen şeylere değil, görünmeyenlere çeviriyoruz. Çünkü görünenler geçicidir, görünmeyenlerse sonsuza dek kalıcıdır.'
            'Yuhanna 9:1, 2;': '<h3>Yuhanna 9:1, 2</h3><span>1</span> İsa yolda giderken doğuştan kör bir adam gördü.<span>2</span> Öğrencileri İsa''ya, "Rabbî*, kim günah işledi de bu adam kör doğdu? Kendisi mi, yoksa annesi babası mı?" diye sordular.'
            'Luka 13:1–4': '<h3>Luka 13:1-4</h3><span>1</span> O sırada bazı kişiler gelip İsa''ya bir haber getirdiler. Pilatus''un nasıl bazı Celileliler''i öldürüp kanlarını kendi kestikleri kurbanların kanına kattığını anlattılar.<span>2</span> İsa onlara şöyle karşılık verdi: "Böyle acı çeken bu Celileliler''in, bütün öbür Celileliler''den daha günahlı olduğunu mu sanıyorsunuz?<span>3</span> Size hayır diyorum. Ama tövbe etmezseniz, hepiniz böyle mahvolacaksınız.<span>4</span> Ya da, Şiloah''taki kule üzerlerine yıkılınca ölen o on sekiz kişinin, Yeruşalim''de yaşayan öbür insanların hepsinden daha suçlu olduğunu mu sanıyorsunuz?'
            'Gal 4:13': '<h3>Galatyalılara 4:13.</h3><span>13</span> Bildiğiniz gibi, Müjde''yi size ilk kez bedensel hastalığım nedeniyle bildirmiştim.'
            'Rom 8:28,': '<h3>Romalılara 8:28</h3><span>28</span> Tanrı''nın, kendisini sevenlerle, amacı uyarınca çağrılmış olanlarla birlikte her durumda iyilik için etkin olduğunu biliriz.'
            'Gal 3:1': '<h3>Galatyalılara 3:1</h3><span>1</span> Ey akılsız Galatyalılar! Sizi kim büyüledi? İsa Mesih çarmıha gerilmiş olarak gözlerinizin önünde tasvir edilmedi mi?'

---

Pavlus’un eskiden Galatyalılar’daki inanlılarla olan ilişkisi şimdikine nazaran bu kadar çetin ve soğuk değildi. Aslında Galatya’da müjdeyi ilk kez vaaz ettiğinde onların kendisine ne kadar iyi davrandıklarını ifade etmektedir. Peki ne olmuştu?

`Hangi olay, Pavlus’un müjdeyi Galatya’da vaaz etmeye karar vermesine neden olmuştu? <a class="verse" verse="Gal 4:13">Gal 4:13.</a>`

Görünen o ki, Pavlus’un asıl niyeti müjdeyi Galatya’da vaaz etmek değildi. Ancak bu yolculukta bir tür hastalığa yakalandığından dolayı, beklenenden daha uzun bir süre Galatya’da kalmaya ya da iyileşmek için Galatya’ya gitmeye mecbur olmuştu. Pavlus’un hastalığının ne olduğu bir sırdır. Bazıları sıtma hastalığına yakalandığını; bazıları da (Pavlus’un Galatyalılar’ın gözlerini çıkarıp ona vermeye razı olduğunu ifade etmesi temelinde) belki de bir göz hastalığına tutulmuş olabileceğini öne sürmektedirler. Hastalığı belki de 2.Korintliler 12:7–9’de ima edilen “bedende bir diken” ile ilişkili olabilir.

Pavlus hangi hastalıktan ızdırap çekerse çeksin, dayanılmazlığından dolayı bunun Galatyalılar için bir deneme haline geldiğini söylemektedir. Hastalığın, ilahî hoşnutsuzluğun bir işareti olduğu sayılan bir dünyada (<a class="verse" verse="Yuhanna 9:1, 2;">Yuhanna 9:1, 2;</a> <a class="verse" verse="Luka 13:1–4">Luka 13:1–4</a>) Pavlus’un hastalığı, Galatyalılar’ın kolayca hem onu hem de mesajını reddetmeleri için bir bahane olabilirdi. Ama Pavlus’u can-ı gönülden karşılamışlardı. Neden? Çünkü kalpleri Çarmıh’ın vaaz edilmesi (<a class="verse" verse="Gal 3:1">Gal 3:1</a>) ve Kutsal Ruh’un iknasıyla yumuşamıştı. Artık davranışlarının değişmesi için ne gibi bir sebepleri olabilirdi?

`Pavlus’un acı çekmesine izin vermekle, Allah’ın nasıl bir gerekçesi olabilirdi? Kendi sorunlarıyla uğraşan Pavlus, başkalarına nasıl hizmet verebilirdi? <a class="verse" verse="Rom 8:28,">Rom 8:28,</a> <a class="verse" verse="2Ko 4:7–12, 12:7–10">2Ko 4:7–12, 12:7–10.</a>`

Pavlus’un hastalığı ne olursa olsun, mutlaka çok ciddiydi ve sorunlarından dolayı ya Allah’ı suçlamak ya da müjdeyi vaaz etmeye bir son vermek gibi ona kolayca bir bahane sağlayabilirdi. Pavlus bunların hiçbirini de yapmadı. Durumunun onu alıkoymasına izin vermek yerine, Pavlus bunu Allah’ın lütfuna daha çok bağlanmak için bir fırsat olarak kullandı. “Allah defalarca yaşamın sıkıntılarını—hastalık, zulüm, yoksulluk, hatta doğal afetler ve beklenmedik trajediler—merhametini ve lütfunu gösteren fırsatlar ve müjdenin gelişmesi için bir araç olarak kullanmıştır.”—Timothy George, Galatians, S. 323, 324.

`Denenmelerin ve acıların seni daha çok Rab’be bağlamasını nasıl öğrenebilirsin? (Başka ne gibi seçeneklerin var?)`