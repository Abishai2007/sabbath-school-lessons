---
title: 'Mesih’teki Durumumuz'
date: 13/08/2017
bible:
    -
        name: KITAB
        verses:
            'Gal 3:27, 28;': '<h3>Galatyalılara 3:27, 28</h3><span>27</span> Vaftizde* Mesih''le birleşenlerinizin hepsi Mesih''i giyindi.<span>28</span> Artık ne Yahudi ne Grek*, ne köle ne özgür, ne erkek ne dişi ayrımı var. Hepiniz Mesih İsa''da birsiniz.'
            'Rom 6:1–11;': '<h3>Romalılara 6:1-11</h3><span>1</span> Öyleyse ne diyelim? Lütuf çoğalsın diye günah işlemeye devam mı edelim?<span>2</span> Kesinlikle hayır! Günah karşısında ölmüş olan bizler artık nasıl günah içinde yaşarız?<span>3</span> Mesih İsa''ya vaftiz* edildiğimizde, hepimizin O''nun ölümüne vaftiz edildiğimizi bilmez misiniz?<span>4</span> Baba''nın yüceliği sayesinde Mesih nasıl ölümden dirildiyse, biz de yeni bir yaşam sürmek üzere vaftiz yoluyla O''nunla birlikte ölüme gömüldük.<span>5</span> Eğer O''nunkine benzer bir ölümde O''nunla birleştiysek, O''nunkine benzer bir dirilişte de O''nunla birleşeceğiz.<span>6</span> Artık günaha kölelik etmeyelim diye, günahlı varlığımızın ortadan kaldırılması için eski yaradılışımızın Mesih''le birlikte çarmıha gerildiğini biliriz.<span>7</span> Çünkü ölmüş kişi günahtan özgür kılınmıştır.<span>8</span> Mesih''le birlikte ölmüşsek, O''nunla birlikte yaşayacağımıza da inanıyoruz.<span>9</span> Çünkü Mesih''in ölümden dirilmiş olduğunu ve bir daha ölmeyeceğini, ölümün artık O''nun üzerinde egemenlik sürmeyeceğini biliyoruz.<span>10</span> O''nun ölümü günaha karşılık ilk ve son ölüm olmuştur. Sürmekte olduğu yaşamı ise Tanrı için sürmektedir.<span>11</span> Siz de böylece kendinizi günah karşısında ölü, Mesih İsa''da Tanrı karşısında diri sayın.'
            'Gal 3:26–29': '<h3>Galatyalılara 3:26-29</h3><span>26</span> Çünkü Mesih İsa''ya iman ettiğiniz için hepiniz Tanrı''nın oğullarısınız.<span>27</span> Vaftizde* Mesih''le birleşenlerinizin hepsi Mesih''i giyindi.<span>28</span> Artık ne Yahudi ne Grek*, ne köle ne özgür, ne erkek ne dişi ayrımı var. Hepiniz Mesih İsa''da birsiniz.<span>29</span> Eğer Mesih''e aitseniz, İbrahim''in soyundansınız, vaade göre de mirasçısınız.'
            'Yşa 61:10,': '<h3>Yeşaya 61:10</h3><span>10</span> RAB''de büyük sevinç bulacağım, Tanrım''la yüreğim coşacak. Çünkü çelenkle süslenmiş güvey gibi, Takılarını kuşanmış gelin gibi, Bana kurtuluş giysisini giydirdi, Beni doğruluk kaftanıyla örttü.'
            'Eyüp 29:14': '<h3>Eyüp 29:14</h3><span>14</span> Doğruluğu giysi gibi giyindim, Adalet kaftanım ve sarığımdı sanki.'
            'Yas 14:1,': '<h3>Yasa''nın Tekrarı 14:1</h3><span>1</span> "Siz Tanrınız RAB''bin çocuklarısınız. Ölülere ağıt yakmak için bedenlerinizi yaralamayacaksınız. İki kaş arasındaki tüyleri almayacaksınız.'
            '1Pe 3:21': '<h3>1 Petrus''un 3:21.</h3><span>21</span> Bu olay vaftizi* simgeliyor. Bedenin kirden arınması değil, Tanrı''ya yönelen temiz vicdanın dileği olan vaftiz, İsa Mesih''in dirilişiyle şimdi sizi de kurtarıyor.'
            'Hoş 11:1': '<h3>Hoşea 11:1</h3><span>1</span> "Çocukluğunda sevdim İsrail''i, Oğlumu Mısır''dan çağırdım.'
            'Gal 3:28': '<h3>Galatyalılara 3:28</h3><span>28</span> Artık ne Yahudi ne Grek*, ne köle ne özgür, ne erkek ne dişi ayrımı var. Hepiniz Mesih İsa''da birsiniz.'
            'Rom 8:17': '<h3>Romalılara 8:17</h3><span>17</span> Eğer Tanrı''nın çocuklarıysak, aynı zamanda mirasçıyız. Mesih''le birlikte yüceltilmek üzere Mesih''le birlikte acı çekiyorsak, Tanrı''nın mirasçılarıyız, Mesih''le ortak mirasçılarız.'

---

_<a class="verse" verse="Gal 3:26–29">Gal 3:26–29</a>_

`Galatyalılar 3:25’i gözönüne alarak Galatyalılar 3:26’yı okuyun. Bu ayet şimdi İsa tarafından kurtarılmış biri olarak, yasayla olan ilişkimizi anlamamıza nasıl yardımcı olmaktadır?`

26. ayetin başında geçen çünkü sözcüğü, Pavlus’un bu ayetle bir önceki ayet arasında direkt bir bağlantı kurduğuna işaret etmektedir. Aynı şekilde efendinin oğlu reşit olmadığı sürece bir eğitmenin kontrolü altında olduğu gibi, Pavlus da Mesih’e iman edenlerin reşit olduğunu, artık Allah’ın yetişkin “oğulları” oldukları için, onların yasayla olan ilişkilerinin değiştiğini söylemektedir.

Oğul ifadesi, tabii ki sadece erkekleri kapsamamaktadır; Pavlus dişileri de bu kategoriye dahil etmektedir (<a class="verse" verse="Gal 3:28">Gal 3:28</a>). Çocuklar yerine oğullar sözcüğünü kullanmasının nedeni, “Tanrı’nın oğulları” ifadesinin Eski Ahit’te İsrail için tahsis edilmesinin yanında, erkek soyuyla nesilden nesile geçen ailevî mirası aklından geçiriyor olmasıdır (<a class="verse" verse="Yas 14:1,">Yas 14:1,</a> <a class="verse" verse="Hoş 11:1">Hoş 11:1</a>). İsrail için ayrıcalıklı olan Allah ile özel ilişkiye artık Mesih’te diğer uluslardan olanlar da sahip olabilirlerdi.

`Vaftizi çok önemli bir olay haline getiren şey nedir? <a class="verse" verse="Gal 3:27, 28;">Gal 3:27, 28;</a> <a class="verse" verse="Rom 6:1–11;">Rom 6:1–11;</a> <a class="verse" verse="1Pe 3:21">1Pe 3:21.</a>`

Pavlus’un 27. ayette bir kez daha çünkü sözcüğünü kullanması, onun bu mantığı daha da geliştirdiğini göstermektedir. Pavlus, vaftizi yaşamımızı Mesih ile birleştirmek yolunda alınmış radikal bir karar olarak görmektedir. Romalılar 6’da, vaftizi sembolik olarak hem O’nun ölümünde hem de dirilişinde İsa ile birleşmemiz olarak tarif etmektedir. Galatyalılar’da Pavlus farklı bir mecaz kullanmaktadır: vaftiz, Mesih’i giyinme eylemidir. Pavlus’un terminolojisi, doğruluk ve kurtuluş giysisinden bahseden Eski Ahit’in o harika pasajlarını hatırlatmaktadır (Bkz. <a class="verse" verse="Yşa 61:10,">Yşa 61:10,</a> <a class="verse" verse="Eyüp 29:14">Eyüp 29:14</a>). “Pavlus, vaftizi, Mesih’in tıpkı bir giysi gibi imanlıyı sardığı bir an olarak görmektedir. Bu ifadeyi kullanmasa da, Pavlus imanlılara verilen doğruluğu tarif etmektedir.”—Frank J. Matera, Galatians (Collegeville, Minn.: The Liturgical Press, 1992), S. 145.

Vaftiz ile sembolize edilen Mesih’le birleşmemiz, Mesih için gerçekleşen şeyin bizler için de gerçekleşeceğini ima etmektedir. Mesih, “O’nunla ortak mirasçı” (<a class="verse" verse="Rom 8:17">Rom 8:17</a>) olan İbrahim’in “tohumu” olduğundan, inananlar da İbrahim’e ve onun soyuna yapılan tüm antlaşma vaatlerine ortaktır.

`Mesih için gerçekleşen şeyin bizler için de gerçekleşeceği fikri üzerinde düşün. Bu harika gerçek, varlığımızın her yönünü nasıl etkilemelidir?`