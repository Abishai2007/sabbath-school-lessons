---
title: '“Allah Oğlu’nu Gönderdi”'
date: 15/08/2017
bible:
    -
        name: KITAB
        verses:
            'İbr 2:14–18; 4:14, 15': '<h3>İbranilere 2:14-18</h3><span>14</span> Bu çocuklar etten ve kandan oldukları için İsa, ölüm gücüne sahip olanı, yani İblis''i, ölüm aracılığıyla etkisiz kılmak üzere onlarla aynı insan yapısını aldı.<span>15</span> Bunu, ölüm korkusu yüzünden yaşamları boyunca köle olanların hepsini özgür kılmak için yaptı.<span>16</span> Kuşkusuz O, meleklere değil, İbrahim''in soyundan olanlara yardım ediyor.<span>17</span> Bunun için her yönden kardeşlerine benzemesi gerekiyordu. Öyle ki, Tanrı''ya hizmetinde merhametli ve sadık bir başkâhin olup halkın günahlarını bağışlatabilsin.<span>18</span> Çünkü kendisi denenip acı çektiği için denenenlere yardım edebilir.<h3>İbranilere 4:14, 15.</h3><span>14</span> Tanrı Oğlu İsa gökleri aşan büyük başkâhinimiz olduğu için açıkça benimsediğimiz inanca sımsıkı sarılalım.<span>15</span> Çünkü başkâhinimiz zayıflıklarımızda bize yakınlık duyamayan biri değildir; tersine, her alanda bizim gibi denenmiş, ama günah işlememiştir.'
            'Yuhanna 1:1–3, 18;': '<h3>Yuhanna 1:1-3, 18</h3><span>1</span> Başlangıçta Söz vardı. Söz Tanrı''yla birlikteydi ve Söz Tanrı''ydı.<span>2</span> Başlangıçta O, Tanrı''yla birlikteydi.<span>3</span> Her şey O''nun aracılığıyla var oldu, var olan hiçbir şey O''nsuz olmadı.'
            'Yuhanna 1:14;': '<h3>Yuhanna 1:14</h3><span>14</span> Söz, insan olup aramızda yaşadı. O''nun yüceliğini Baba''dan gelen, lütuf ve gerçekle dolu biricik Oğul''un yüceliğini gördük.'
            'Rom 5:12–21': '<h3>Romalılara 5:12-21</h3><span>12</span> Günah bir insan aracılığıyla, ölüm de günah aracılığıyla dünyaya girdi. Böylece ölüm bütün insanlara yayıldı. Çünkü hepsi günah işledi.<span>13</span> Kutsal Yasa''dan önce de dünyada günah vardı; ama yasa olmayınca günahın hesabı tutulmaz.<span>14</span> Oysa ölüm Adem''den Musa''ya dek, gelecek Kişi''nin örneği olan Adem''in suçuna benzer bir günah işlememiş olanlar üzerinde de egemendi.<span>15</span> Ne var ki, Tanrı''nın armağanı Adem''in suçu gibi değildir. Çünkü bir kişinin suçu yüzünden birçokları öldüyse, Tanrı''nın lütfu ve bir tek adamın, yani İsa Mesih''in lütfuyla verilen bağış birçokları yararına daha da çoğaldı.<span>16</span> Tanrı''nın bağışı o tek adamın günahının sonucu gibi değildir. Tek suçtan sonra verilen yargı mahkûmiyet getirdi; oysa birçok suçtan sonra verilen armağan aklanmayı sağladı.<span>17</span> Çünkü ölüm bir tek adamın suçu yüzünden o tek adam aracılığıyla egemenlik sürdüyse, Tanrı''nın bol lütfunu ve aklanma bağışını alanların bir tek adam, yani İsa Mesih sayesinde yaşamda egemenlik sürecekleri çok daha kesindir.<span>18</span> İşte, tek bir suçun bütün insanların mahkûmiyetine yol açtığı gibi, bir doğruluk eylemi de bütün insanlara yaşam veren aklanmayı sağladı.<span>19</span> Çünkü bir adamın sözdinlemezliği yüzünden nasıl birçoğu günahkâr kılındıysa, bir adamın söz dinlemesiyle birçoğu da doğru kılınacaktır.<span>20</span> Kutsal Yasa suç çoğalsın diye araya girdi; ama günahın çoğaldığı yerde Tanrı''nın lütfu daha da çoğaldı.<span>21</span> Öyle ki, günah nasıl ölüm yoluyla egemenlik sürdüyse, Tanrı''nın lütfu da Rabbimiz İsa Mesih aracılığıyla sonsuz yaşam vermek üzere doğrulukla egemenlik sürsün.'
            'Dan 9:24–27': '<h3>Daniel 9:24-27</h3><span>24</span> "Başkaldırıyı ortadan kaldırmak, günaha son vermek, suçu bağışlatmak, sonsuza dek kalıcı doğruluğu sağlamak, görüm ve peygamberliği mühürlemek, En Kutsal''ı meshetmek* için senin halkına ve kutsal kentine* yetmiş hafta kadar zaman saptanmıştır.<span>25</span> "Şunu bil ve anla: Yeruşalim''i yeniden kurmak için buyruğun verilmesinden, meshedilmiş* olan önderin gelişine dek yedi hafta geçecek. Altmış iki hafta içinde Yeruşalim yeniden sokaklarla, hendeklerle kurulacak. Ancak bu sıkıntılı zamanlarda olacak.<span>26</span> Bu altmış iki hafta sonunda meshedilmiş olan öldürülecek ve onu destekleyen olmayacak. Gelecek önderin halkı, kenti ve kutsal yeri yerle bir edecek. Sonu tufanla olacak: Savaş sona dek sürecek. Yıkımların da olacağı kararlaştırıldı.<span>27</span> Gelecek önder birçoklarıyla bir haftalık sağlam bir antlaşma yapacak. Haftanın yarısı geçince, kurbanı da sunuyu da kaldıracak. Kararlaştırılan yıkım başına gelinceye dek yok edici önder tapınağın üst bölümüne yıkıcı iğrenç şeyler* yerleştirecek."'
            'Gal 4:4, 5;': '<h3>Galatyalılara 4:4, 5</h3><span>4</span> Ama zaman dolunca Tanrı, Yasa altında olanları özgürlüğe kavuşturmak için kadından doğan, Yasa altında doğan öz Oğlu''nu gönderdi. Öyle ki, bizler oğulluk hakkını alalım.<span>5</span> (SEE 4:4)'
            'Rom 8:3, 4;': '<h3>Romalılara 8:3, 4</h3><span>3</span> İnsan benliğinden ötürü güçsüz olan Kutsal Yasa''nın yapamadığını Tanrı yaptı. Öz Oğlu''nu günahlı insan benzerliğinde günah sunusu* olarak gönderip günahı insan benliğinde yargıladı.<span>4</span> Öyle ki, Yasa''nın gereği, benliğe göre değil, Ruh''a göre yaşayan bizlerde yerine gelsin.'
            'Kol 1:15–17': '<h3>Koloselilere 1:15-17</h3><span>15</span> Görünmez Tanrı''nın görünümü, bütün yaratılışın ilk doğanı O''dur.<span>16</span> Nitekim yerde ve gökte, görünen ve görünmeyen her şey -tahtlar, egemenlikler, yönetimler, hükümranlıklar- O''nda yaratıldı. Her şey O''nun aracılığıyla ve O''nun için yaratıldı.<span>17</span> Her şeyden önce var olan O''dur ve her şey varlığını O''nda sürdürmektedir.'
            'Flp 2:5–9;': '<h3>Filipililere 2:5-9</h3><span>5</span> Mesih İsa''daki düşünce sizde de olsun.<span>6</span> Mesih, Tanrı özüne sahip olduğu halde, Tanrı''ya eşitliği sımsıkı sarılacak bir hak saymadı.<span>7</span> Ama kul özünü alıp insan benzeyişinde doğarak ululuğunu bir yana bıraktı. İnsan biçimine bürünmüş olarak ölüme, çarmıh üzerinde ölüme bile boyun eğip kendini alçalttı.<span>8</span> (SEE 2:7)<span>9</span> Bunun için de Tanrı O''nu pek çok yükseltti ve O''na her adın üstünde olan adı bağışladı.'
            'Flp 2:5–8;': '<h3>Filipililere 2:5-8</h3><span>5</span> Mesih İsa''daki düşünce sizde de olsun.<span>6</span> Mesih, Tanrı özüne sahip olduğu halde, Tanrı''ya eşitliği sımsıkı sarılacak bir hak saymadı.<span>7</span> Ama kul özünü alıp insan benzeyişinde doğarak ululuğunu bir yana bıraktı. İnsan biçimine bürünmüş olarak ölüme, çarmıh üzerinde ölüme bile boyun eğip kendini alçalttı.<span>8</span> (SEE 2:7)'
            '2Ko 5:21;': '<h3>2 Korintoslulara 5:21</h3><span>21</span> Tanrı, günahı bilmeyen Mesih''i bizim için günah sunusu yaptı. Öyle ki, Mesih sayesinde Tanrı''nın doğruluğu olalım.'
            'Gal 4:4': '<h3>Galatyalılara 4:4</h3><span>4</span> Ama zaman dolunca Tanrı, Yasa altında olanları özgürlüğe kavuşturmak için kadından doğan, Yasa altında doğan öz Oğlu''nu gönderdi. Öyle ki, bizler oğulluk hakkını alalım.'

---

_<a class="verse" verse="Gal 4:4">Gal 4:4</a>_

`“Ama zaman dolunca Tanrı, Yasa altında olanları özgürlüğe kavuşturmak için kadından doğan, Yasa altında doğan öz Oğlu’nu gönderdi.” (<a class="verse" verse="Gal 4:4">Gal 4:4</a>).`

Pavlus’un dolunca sözcüğünü seçmesi, Allah’ın aktif rolünün insanlık tarihindeki amacını gerçekleştireceğini göstermektedir. İsa öyle gelişigüzel bir zamanda gelmedi; O Allah’ın hazırlamış olduğu belirli bir zamanda geldi. Tarihi perspektiften bakıldığında bu periyot, Pax Romana (Roma Paktı) diye bilinen, Roma İmparatorluğu sınırları içerisinde ikiyüz yıl süren bir süre boyunca yapılan izafî bir istikrar ve barış sürecidir. Roma’nın Akdeniz dünyasındaki ülkeleri fethetmesi, barışa, ortak bir dile, seyahat etmeye ve müjdenin hızla yayılmasına öncülük eden ortak bir kültürün gelişmesine olanak sağlamıştır. Dinî açıdan bakıldığında, Allah’ın vaat ettiği Mesih’in gelişi için öngördüğü zamandı (Bkz. <a class="verse" verse="Dan 9:24–27">Dan 9:24–27</a>).

`Bizleri kurtarmak için Mesih neden bizim insanlığımıza bürünmek zorundaydı? <a class="verse" verse="Yuhanna 1:14;">Yuhanna 1:14;</a> <a class="verse" verse="Gal 4:4, 5;">Gal 4:4, 5;</a> <a class="verse" verse="Rom 8:3, 4;">Rom 8:3, 4;</a> <a class="verse" verse="2Ko 5:21;">2Ko 5:21;</a> <a class="verse" verse="Flp 2:5–8;">Flp 2:5–8;</a> <a class="verse" verse="İbr 2:14–18; 4:14, 15">İbr 2:14–18; 4:14, 15.</a>`

Galatyalılar 4:4, 5, Kutsal Yazı’daki en özlü müjdelerden birini içermektedir. İsa’nın insanlık tarihine gelişi bir kaza değildi. “Allah Oğlu’nu gönderdi.” Diğer bir deyişle, Allah kurtuluşumuza önayak oldu.

Ayrıca bu sözlerde Mesih’in ebedî ilahîliğine yönelik temel Hıristiyan inancı yer almaktadır (<a class="verse" verse="Yuhanna 1:1–3, 18;">Yuhanna 1:1–3, 18;</a> <a class="verse" verse="Flp 2:5–9;">Flp 2:5–9;</a> <a class="verse" verse="Kol 1:15–17">Kol 1:15–17</a>). Allah göksel bir elçi göndermedi. O bizzat Kendisi geldi.

O, Allah’ın öncelerden beri mevcut olan ilahî Oğlu olmasına rağmen, İsa aynı zamanda “kadından doğmuştu.” Bu ifadede bakireden doğum ima edilmekle birlikte, daha çok O’nun gerçek insanîliği belirtilmektedir.

“Yasa altında doğmak” ifadesi, sadece İsa’nın Yahudi mirasını değil, aynı zamanda O’nun bizim suçlanmamızı taşıdığı gerçeğini de içermektedir.

Mesih’in bizim insanîliğimize bürünmesi gerekliydi, zira bizler kendi kendimizi kurtaramazdık. Kendi ilahî doğasıyla, bizim düşmüş insanî doğamızı birleştirmek suretiyle Mesih resmî olarak Vekilimiz, Kurtarıcımız ve Başkahinimiz olarak yetkilendirildi. İkinci Adem olarak O, Adem’in itaatsizliği neticesinde kaybettiği her şeyi yeniden ıslah etmek için geldi (<a class="verse" verse="Rom 5:12–21">Rom 5:12–21</a>). İtaatkârlığıyla O, yasanın gereklerini mükemmel bir şekilde karşıladı ve böylece Adem’in trajik kusurunu bertaraf etti. Çarmıhtaki ölümüyle, günahkârın ölümünü gerektiren yasanın adaletini karşıladı ve böylece Kendisine gerçek iman ve teslimiyetle gelen herkese kurtuluş hakkı bağışladı.