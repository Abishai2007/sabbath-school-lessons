---
title: 'Kuralcılığın Tehlikeli Sonuçları'
date: 05/09/2017
bible:
    -
        name: KITAB
        verses:
            'Gal 5:2–12': '<h3>Galatyalılara 5:2-12</h3><span>2</span> Bakın, ben Pavlus size diyorum ki, sünnet olursanız Mesih''in size hiç yararı olmaz.<span>3</span> Sünnet edilen her adamı bir daha uyarıyorum: Kutsal Yasa''nın tümünü yerine getirmek zorundadır.<span>4</span> Yasa aracılığıyla aklanmaya çalışan sizler Mesih''ten ayrıldınız, Tanrı''nın lütfundan uzak düştünüz.<span>5</span> Ama biz aklanmanın verdiği umudun gerçekleşmesini Ruh''a dayanarak, imanla bekliyoruz.<span>6</span> Mesih İsa''da ne sünnetliliğin ne de sünnetsizliğin yararı vardır; yararlı olan, sevgiyle etkisini gösteren imandır.<span>7</span> İyi koşuyordunuz. Sizi gerçeğe uymaktan kim alıkoydu?<span>8</span> Buna kanmanız sizi çağıranın isteği değildir.<span>9</span> "Azıcık maya bütün hamuru kabartır."<span>10</span> Başka türlü düşünmeyeceğinize ilişkin Rab''de size güvenim var. Ama aklınızı karıştıran kim olursa olsun, cezasını çekecektir.<span>11</span> Bana gelince, kardeşler, eğer hâlâ sünneti savunuyor olsaydım, bugüne dek baskı görür müydüm? Öyle olsaydı, çarmıh engeli ortadan kalkardı.<span>12</span> Aklınızı çelenler keşke kendilerini hadım etseler!'

---

_<a class="verse" verse="Gal 5:2–12">Gal 5:2–12</a>_

Pavlus’un Galatyalılar 5:2–12’deki “Bakın”, “Dinleyin!”, “Sözlerime dikkat edin!”, “Ben Pavlus size diyorum ki” şeklindeki sunuş tarzı, söylediği şeyin ne kadar önemli olduğunu göstermektedir. Pavlus bunları laf olsun diye söylemi- yor. Bakın sözcüğünü güçlü bir tarzda kullanmakla, sadece dinleyicilerinin dikkatini çekmekle kalmıyor, apostolik yetkisini de hatırlatıyor. Eğer diğer uluslardan olanlar kurtulmak için sünnet olmaya riayet ederlerse, o zaman Galatyalılar’ın bu kararları neticesinde karşılaşacakları tehlikeli sonuçları fark etmesi gerektiğini anlamasını istiyor.

`Galatyalılar 5:2–12’yi okuyun. Sünnet konusuyla ilişkili olarak Pavlus hangi konuda uyarmaktadır?`

Sünnete riayet etmekle Allah’ın lütfunu kazanmaya çalışmanın ilk neticesi, bütün yasayı tutan kişiyi zorunluluk altında tutmasıdır. 2. ve 3. ayetlerdeki Pavlus’un lisanı, ilginç bir sözcük oyunu içermektedir. Mesih’in onlara hiç yararı (ophelesei) olmaz demektedir; aksine onlar yasayı yerine getirmek zorundadırlar (opheiletes). Eğer bir kişi yasaya uygun yaşamak istiyorsa, bu kuralları alıp takip etmek için içinden birini seçemez. Ya hep ya hiç.

İkincisi, onlar Mesih’ten mahrum bırakılırlar. İşlerle aklanma kararı, aynı zamanda Allah’ın Mesih’te aklama tarzını da reddetmeyi içermektedir. “Her ikisini de alamazsın. Mesih’i kabul etmek ve böylece kendi kendini kurtaramayacağını kabullenmek, ve sonra da sünnet ile kendi kendini kurtardığını iddia etmek olanaksızdır.”—John R. W. Stott, The Message of Galatians (Leicester, England: InterVarsity Press, 1968), S. 133.

Pavlus’un sünnet olmaya üçüncü itirazı, onun ruhsal gelişmeyi engelle- diğidir. Bitiş çizgisine doğru koşan koşucu benzetmesinde, koşucu kasten sabote edilmiştir. Aslında “alıkoymak” (7. ayet) olarak çevrilen sözcük, askeri çevrelerde “yolu kesmek veya bir köprüyü imha etmek ya da iler- lemeyi durdurmak için düşmanın geçtiği yola engeller yerleştirmek” anla- mına gelmektedir—The SDA Bible Commentary, Cilt 6, S. 978.

Sonuçta sünnet Çarmıh’ın suçunu ortadan kaldırır. Nasıl? Sünnet mesajı, senin kendi kendini kurtarabileceğini ima eder; aynı şekilde insan kibrini yüceltir. Ancak Çarmıh’ın mesajı, insan kibrine saldırır, zira tamamen Mesih’e bağlı olduğumuzu kabul etmemiz gerekir.

Pavlus, sünnette ısrar eden insanları o kadar zalim bulmaktadır ki, onların bir bıçakla kendileri hadım etmelerini arzu etmektedir! Bunlar sert sözler, ama Pavlus’un ses tonu, bu meseleye ne kadar ciddiyetle baktığını yansıtmaktadır.