---
title: 'Yasa’nın Gereklerini Yapmak'
date: 17/07/2017
bible:
    -
        name: Tur.
        verses:
            'Gal 2:16; Gal 2:17; Gal 3:2; Gal 3:5; Gal 3:10': '<h3>Galatlar 2:16</h3><p><sup>16</sup><span>Yine de insanın Kutsal Yasanın gereklerini yaparak değil, İsa Mesihe iman ederek aklandığını biliyoruz. Bunun için biz de Yasanın gereklerini yaparak değil, Mesihe iman ederek aklanalım diye Mesih İsaya iman ettik. Çünkü hiç kimse Yasanın gereklerini yaparak aklanmaz.</span></p><h3>Galatlar 2:17</h3><p><sup>17</sup><span>Mesihte aklanmak isterken kendimiz günahlı çıkarsak, Mesih günahın yardakçısı mı olur? Kesinlikle hayır!</span></p><h3>Galatlar 3:2</h3><p><sup>2</sup><span>Sizden yalnız şunu öğrenmek istiyorum: Kutsal Ruhu, Yasanın gereklerini yaparak mı, yoksa duyduklarınıza iman ederek mi aldınız?</span></p><h3>Galatlar 3:5</h3><p><sup>5</sup><span>Size Kutsal Ruhu veren ve aranızda mucizeler yaratan Tanrı, bunu Yasanın gereklerini yaptığınız için mi, yoksa duyduklarınıza iman ettiğiniz için mi yapıyor?</span></p>'
            'Galatyalılar 2:16': '<h3>Galatlar 2:16</h3><p><sup>16</sup><span>Yine de insanın Kutsal Yasanın gereklerini yaparak değil, İsa Mesihe iman ederek aklandığını biliyoruz. Bunun için biz de Yasanın gereklerini yaparak değil, Mesihe iman ederek aklanalım diye Mesih İsaya iman ettik. Çünkü hiç kimse Yasanın gereklerini yaparak aklanmaz.</span></p>'
            'Rom 3:20, 28': '<h3>Romalılar 3:20,28</h3><p><sup>20</sup><span>Bu nedenle Yasanın gereklerini yapmakla hiç kimse Tanrı katında aklanmayacaktır. Çünkü Yasa sayesinde günahın bilincine varılır.</span><sup>28</sup><span>Çünkü insanın, Yasanın gereklerini yaparak değil, iman ederek aklandığı kanısındayız.</span></p>'
            'Rom 3:10-20': '<h3>Romalılar 3:10-20</h3><p><sup>10</sup><span>Yazılmış olduğu gibi: «Doğru kimse yok, tek kişi bile yok.</span><sup>11</sup><span>Anlayan kimse yok, Tanrıyı arayan yok.</span><sup>12</sup><span>Hepsi saptı, Tümü yararsız oldu. İyilik eden yok, tek kişi bile!»</span><sup>13</sup><span>«Ağızları açık birer mezardır. Dilleriyle aldatırlar.» «Engerek zehiri var dudaklarının altında.»</span><sup>14</sup><span>«Ağızları lanet ve acı sözle doludur.»</span><sup>15</sup><span>«Ayakları kan dökmeye seğirtir.</span><sup>16</sup><span>Yıkım ve dert var yollarında.</span><sup>17</sup><span>Esenlik yolunu da bilmezler.»</span><sup>18</sup><span>«Tanrı korkusu yoktur onlarda.»</span><sup>19</sup><span>Kutsal Yasada söylenenlerin her ağız kapansın, bütün dünya Tanrıya hesap versin diye Yasanın yönetimi altındakilere söylendiğini biliyoruz.</span><sup>20</sup><span>Bu nedenle Yasanın gereklerini yapmakla hiç kimse Tanrı katında aklanmayacaktır. Çünkü Yasa sayesinde günahın bilincine varılır.</span></p>'

---

`Pavlus, <a class="verse" verse="Galatyalılar 2:16">Galatyalılar 2:16</a>’da üç kez kişinin “yasanın gereklerini” yaparak aklanmadığını söylemektedir. “Yasanın gereklerini yapmak” ifadesiyle ne söylemek istiyor? Şu ayetler (<a class="verse" verse="Gal 2:16; Gal 2:17; Gal 3:2; Gal 3:5; Gal 3:10">Gal 2:16; Gal 2:17; Gal 3:2; Gal 3:5; Gal 3:10</a>; <a class="verse" verse="Rom 3:20, 28">Rom 3:20, 28</a>), bizlere bunu anlamamız konusunda nasıl yardımcı oluyor?`

“Yasanın gereklerini yapmak” ifadesini anlamadan önce, Pavlus’un yasa sözcüğünden neyi kastetmiş olduğunu anlamamız gerekmektedir. Yasa sözcüğü (Grekçede nomos), Pavlus’un mektuplarında tam 121 kez geçmektedir. Allah’ın halkı için istemi, Musa’nın ilk beş kitabı, Eski Ahit’in tamamı ve hatta sadece genel ilkeler gibi çeşitli anlamlara gelebilir. Ancak Pavlus’un bunu kullanmasındaki başlıca kasıt, Allah’ın Musa aracılığıyla halkına vermiş olduğu tüm buyrukların bir koleksiyonu olmasıdır.

Bu nedenle “yasanın gereğini yapmak” ifadesi, ahlâki olsun, törensel olsun Allah’ın Musa aracılığıyla verdiği buyruklarda bulunan tüm koşulları içerir. Pavlus’un kastettiği şey, Allah’ın yasasını takip etmeye ve itaat etmeye çalışan biri ne kadar çabalarsa çabalasın, itaatimiz hiçbir zaman Allah’ın bizi aklamasına, O’nun huzurunda doğru olduğumuzu deklare etmesi için yeterli olamaz. Çünkü O’nun yasası hem düşüncede hem de eylemde kesin bir sadakati gerektirir—bazı zamanlar için değil her zaman için, sadece bazı buyrukları değil tüm buyrukları.

“Yasanın gereklerini yapmak” ifadesi, Eski Ahit’te ve Pavlus’un dışında Yeni Ahit’te geçmemesine rağmen, İsa’nın zamanında yaşamış olan Esseniler denilen bir grup Yahudi tarafından kopyalanan yazıların bir araya getirilmesinden oluşan Ölüdeniz Tomarları’nın 1947’de keşfedilmesiyle, onun anlamı konusunda şaşırtıcı bir onay su yüzüne çıkmıştır. İbranice yazılmış olsa da, tomarlardan birisi tam olarak bu ifadeyi içermektedir. Tomarın başlığı “Yasanın Önemli İşleri” olarak çevrilebilen, Miqsat Ma’as Ha-Torah’dır. Tomar, Yahudileri diğer uluslardan olanlardan ayıran birkaç husus dahil, kutsal şeyleri murdar etmekten korumak gibi birtakım dinî yasalardan bahsetmektedir. Sonunda yazar şöyle yazmaktadır, eğer bu “yasanın gerektirdiği işleri” takip edersen, Allah’ın huzurunda “doğru sayılacaksın.” Pavlus’un aksine, yazar okuyucusuna iman temelli değil, davranış temelli doğruluğu sunmaktadır.

`Yaşantında Allah’ın yasasını ne kadar iyi tutuyorsun? Yasayı iyi bir şekilde tutman temelinde, Allah’ın önünde aklanmış olduğunu gerçekten hissediyor musun? (Bkz. <a class="verse" verse="Rom 3:10-20">Rom 3:10-20</a>.) Eğer hissetmiyorsan neden ve yanıtın, Pavlus’un burada ne ima ettiğini anlamana nasıl yardımcı olabilir?`