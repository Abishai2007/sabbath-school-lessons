---
title: 'İman Günahı Destekler mi?'
date: 20/07/2017
bible:
    -
        name: Tur.
        verses:
            'Rom 3:8; 6:1': '<h3>Romalılar 3:8</h3><p><sup>8</sup><span>Bazılarının bizi kötüleyerek, söylediğimizi ileri sürdüğü gibi niçin, «Kötülük yapalım da bundan iyilik çıksın» demeyelim? Böylelerinin yargılanması yerindedir.</span></p><h3>Romalılar 6:1</h3><p><sup>1</sup><span>Öyleyse ne diyelim? Lütuf çoğalsın diye günah işlemeye devam mı edelim?</span></p>'
            'Gal 2:17, 18': '<h3>Galatlar 2:17,18</h3><p><sup>17</sup><span>Mesihte aklanmak isterken kendimiz günahlı çıkarsak, Mesih günahın yardakçısı mı olur? Kesinlikle hayır!</span><sup>18</sup><span>Yıktığımı yeniden kurarsam, yasayı çiğnediğimi kanıtlamış olurum.</span></p>'
            'Gal 2:19-21': '<h3>Galatlar 2:19-21</h3><p><sup>19</sup><span>Çünkü ben Tanrı için yaşamak üzere Yasa aracılığıyla Yasa karşısında öldüm.</span><sup>20</sup><span>Mesihle birlikte çarmıha gerildim. Artık ben yaşamıyorum, Mesih bende yaşıyor. Şimdi bedende sürdürdüğüm yaşamı, beni seven ve benim için kendini feda eden Tanrı Oğluna imanla sürdürüyorum.</span><sup>21</sup><span>Tanrı''nın lütfunu geçersiz saymış değilim. Çünkü aklanma Yasa aracılığıyla sağlanabilseydi, o zaman Mesih boş yere ölmüş olurdu.»</span></p>'
            'Rom 6:5-14': '<h3>Romalılar 6:5-14</h3><p><sup>5</sup><span>Eğer Onunkine benzer bir ölümde Onunla birleştiysek, Onunkine benzer bir dirilişte de Onunla birleşeceğiz.</span><sup>6</sup><span>Artık günaha kölelik etmeyelim diye, günahlı varlığımızın ortadan kaldırılması için eski yaradılışımızın Mesihle birlikte çarmıha gerildiğini biliriz.</span><sup>7</sup><span>Çünkü ölmüş kişi günahtan özgür kılınmıştır.</span><sup>8</sup><span>Mesihle birlikte ölmüşsek, Onunla birlikte yaşayacağımıza da inanıyoruz.</span><sup>9</sup><span>Çünkü Mesihin ölümden dirilmiş olduğunu ve bir daha ölmeyeceğini, ölümün artık Onun üzerinde egemenlik sürmeyeceğini biliyoruz.</span><sup>10</sup><span>Onun ölümü günaha karşılık ilk ve son ölüm olmuştur. Sürmekte olduğu yaşamı ise Tanrı için sürmektedir.</span><sup>11</sup><span>Siz de böylece kendinizi günah karşısında ölü, Mesih İsada Tanrı karşısında diri sayın.</span><sup>12</sup><span>Bu nedenle bedenin tutkularına uymamak için günahın ölümlü bedenlerinizde egemenlik sürmesine izin vermeyin.</span><sup>13</sup><span>Bedeninizin üyelerini haksızlığa araç ederek günaha sunmayın. Ölümden dirilenler gibi kendinizi Tanrıya adayın; bedeninizin üyelerini doğruluk araçları olarak Tanrıya sunun.</span><sup>14</sup><span>Günah size egemen olmayacaktır. Çünkü Kutsal Yasanın yönetimi altında değil, Tanrının lütfu altındasınız.</span></p>'
            '2Ko 5:17': '<h3>2 Korintoslulara 5:17</h3><p><sup>17</sup><span>Bir kimse Mesihteyse, yeni yaratıktır; eski şeyler geçmiş, her şey yeni olmuştur.</span></p>'

---

Pavlus’a karşı yapılan ana suçlamalardan birisi de onun sadece imanla aklanma müjdesinin, insanları günah işlemeye teşvik etmesiydi (Bkz. <a class="verse" verse="Rom 3:8; 6:1">Rom 3:8; 6:1</a>). Hiç şüphesiz suçlayanların mantığına göre, eğer insanların Allah tarafından kabul edilmek için yasayı tutmaları gerekmiyorsa, nasıl yaşamaları gerektiği konusunda neden endişelensinlerdi ki? Luther de benzer suçlamalarla karşılaşmıştı.

`Sadece imanla aklanma doktrininin, günahkâr davranışları teşvik ettiğine yönelik suçlamaya Pavlus’un yanıtı neydi? <a class="verse" verse="Gal 2:17, 18">Gal 2:17, 18</a>.`

Pavlus, rakiplerinin suçlamalarına mümkün olan en sert ifadeyle yanıt vermişti: “Allah yasaklar!” Kişinin Mesih’e geldikten sonra günaha düşmesi mümkün olsa da, sorumluluk kesinlikle Mesih’e ait olamaz. Eğer yasayı çiğnediysek bunun sorumlusu da elbette bizden başkası olamaz.

`Pavlus, İsa Mesih’le olan birliğini nasıl tarif etmişti? Bu yanıt, hasımları tarafından iddia edilen itirazları hangi tarzda çürütmekteydi? <a class="verse" verse="Gal 2:19-21">Gal 2:19-21</a>.`

Pavlus hasımlarının düşüncesini gayet mantıksız buluyordu. İmanla Mesih’i kabul etmek, değersiz bir şey değildi; kişinin yaşamında gerçek bir değişiklik olmasa da, Allah’ın kişiyi doğru saydığı sahte bir göksel oyun değildi. Tam tersine imanla Mesih’i kabul etmek oldukça radikaldir. Mesih ile—hem ölümü hem de dirilişi ile—tam bir birliği gerektirir. Ruhsal açıdan söylersek, Pavlus bizim Mesih ile çarmıha gerildiğimizi ve bencillikten kaynaklanan tüm günahkâr yollarımızın sona erdiğini söylemektedir (<a class="verse" verse="Rom 6:5-14">Rom 6:5-14</a>). Geçmiş ile bağlarımızı radikal bir şekilde kesmiş oluruz. Artık her şey yenidir (<a class="verse" verse="2Ko 5:17">2Ko 5:17</a>). Ayrıca Mesih’te yeni bir yaşama diriliriz. Dirilmiş Mesih içimizde yaşar, bizleri günbegün daha çok Kendisine benzetir. Bu nedenle Mesih’te iman günah için bir bahane değil, bilakis yasayı temel alan bir dinde bulunana kıyasla, Mesih ile daha derin, daha zengin bir ilişkiye çağrıdır.

`Yasanın işlevi olmaksızın, sadece imanla kurtuluş kavramı hakkında ne düşünüyorsun? Örneğin belki seni biraz ürkütüyor mu, günah için bir bahane olduğunu mu düşünmeye sevk ediyor—yoksa bununla mutlu musun? Yanıtın, kurtuluş anlayışın hakkında ne söylüyor?`