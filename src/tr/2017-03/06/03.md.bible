---
title: 'İman ve Yasa'
date: 31/07/2017
bible:
    -
        name: KITAB
        verses:
            'Rom 7:7, 12; 8:3 ': '<h3>Romalılara 7:7, 12</h3><span>7</span> Öyleyse ne diyelim? Kutsal Yasa günah mı oldu? Kesinlikle hayır! Ama Yasa olmasaydı, günahın ne olduğunu bilemezdim. Yasa, "Göz dikmeyeceksin" demeseydi, başkasının malına göz dikmenin ne olduğunu bilemezdim.<span>12</span> İşte böyle, Yasa gerçekten kutsaldır. Buyruk da kutsal, doğru ve iyidir.<h3>Romalılara 8:3</h3><span>3</span> İnsan benliğinden ötürü güçsüz olan Kutsal Yasa''nın yapamadığını Tanrı yaptı. Öz Oğlu''nu günahlı insan benzerliğinde günah sunusu* olarak gönderip günahı insan benliğinde yargıladı.'
            'Mat 5:17–20 ': '<h3>Matta 5:17-20</h3><span>17</span> "Kutsal Yasa''yı* ya da peygamberlerin sözlerini geçersiz kılmak için geldiğimi sanmayın. Ben geçersiz kılmaya değil, tamamlamaya geldim.<span>18</span> Size doğrusunu söyleyeyim, yer ve gök ortadan kalkmadan, her şey gerçekleşmeden, Kutsal Yasa''dan ufacık bir harf ya da bir nokta bile yok olmayacak.<span>19</span> Bu nedenle, bu buyrukların en küçüğünden birini kim çiğner ve başkalarına öyle öğretirse, Göklerin Egemenliği''nde en küçük sayılacak. Ama bu buyrukları kim yerine getirir ve başkalarına öğretirse, Göklerin Egemenliği''nde büyük sayılacak.<span>20</span> Size şunu söyleyeyim: Doğruluğunuz din bilginleriyle* Ferisiler''inkini* aşmadıkça, Göklerin Egemenliği''ne asla giremezsiniz!"'
            'Rom 3:31': '<h3>Romalılara 3:31</h3><span>31</span> Öyleyse biz iman aracılığıyla Kutsal Yasa''yı geçersiz mi kılıyoruz? Hayır, tam tersine, Yasa''yı doğruluyoruz.'
            '1Ko 1:28': '<h3>1 Korintoslulara 1:28</h3><span>28</span> Dünyanın önemli gördüklerini hiçe indirmek için dünyanın önemsiz, soysuz, değersiz gördüklerini seçti.'
            'Gal 2:16': '<h3>Galatyalılara 2:16</h3><span>16</span> Yine de insanın Kutsal Yasa''nın* gereklerini yaparak değil, İsa Mesih''e iman ederek aklandığını biliyoruz. Bunun için biz de Yasa''nın gereklerini yaparak değil, Mesih''e iman ederek aklanalım diye Mesih İsa''ya iman ettik. Çünkü hiç kimse Yasa''nın gereklerini yaparak aklanmaz.'
            '1Ko 6:13': '<h3>1 Korintoslulara 6:13</h3><span>13</span> "Yemek mide için, mide de yemek içindir" diyorsunuz, ama Tanrı hem mideyi hem de yemeği ortadan kaldıracaktır. Beden fuhuş için değil, Rab içindir. Rab de beden içindir.'
            'Rom 3:3': '<h3>Romalılara 3:3</h3><span>3</span> Peki, kimi Yahudiler güvenilmez çıkmışsa ne olur? Onların güvenilmezliği Tanrı''nın güvenilirliğini ortadan kaldırır mı?'
            'Ef 2:15': '<h3>Efeslilere 2:15</h3><span>15</span> (SEE 2:14)'
            'Gal 3:7': '<h3>Galatyalılara 3:7</h3><span>7</span> Öyleyse şunu bilin ki, İbrahim''in gerçek oğulları iman edenlerdir.'

---

_<a class="verse" verse="Rom 3:31">Rom 3:31</a>_

Pavlus, kişinin Allah ile ilişkisinde imanın üstünlüğünü sert bir şekilde savunmuştu. Tekrar tekrar, ne sünnetin ne de “yasanın gereklerini yapmanın” kurtuluş için bir ön şart olmadığını vurgulamıştı, “Çünkü hiç kimse Yasa’nın gereklerini yaparak aklanmaz” (<a class="verse" verse="Gal 2:16">Gal 2:16</a>). Bundan başka imanlının tanımlayıcı işareti, yasanın gereklerini yapmak değil, imandır (<a class="verse" verse="Gal 3:7">Gal 3:7</a>). Yasanın gereklerini yapmanın sürekli reddedilmesi şu soruyu akla getiriyor, “O halde, yasanın hiç değeri yok mu? Allah yasayı sonlandırdı mı?”

`Kurtuluş, yasanın gereklerini yaparak değil, imanla olduğundan, Pavlus imanın yasayı ortadan kaldırdığını mı ima ediyor? Şu ayetler bizlere bu konuda ne söylüyor? <a class="verse" verse="Rom 3:31">Rom 3:31</a>’i <a class="verse" verse="Rom 7:7, 12; 8:3 ">Rom 7:7, 12; 8:3 </a>ve <a class="verse" verse="Mat 5:17–20 ">Mat 5:17–20 </a>ile karş.`

Romalılar 3’teki Pavlus’un görüşü, Galatyalılar’da iman ve yasa hakkındaki tartışmasıyla paralellik göstermektedir. Yorumlarının imanı yasa pahasına yücelttiğini iddia eden bazılarına, Pavlus şu oturaklı soruyu sormaktadır, “Öyleyse biz iman aracılığıyla Kutsal Yasa’yı geçersiz mi kılıyoruz?” Romalılar 3:31’de “geçersiz kılmak” olarak çevrilen sözcük, katargeo’dur. Pavlus’un sık sık kullandığı bu sözcük, “ortadan kaldırmak” (<a class="verse" verse="Rom 3:3">Rom 3:3</a>), “etkisiz kılmak” (<a class="verse" verse="Ef 2:15">Ef 2:15</a>), “hiçe indirmek” (<a class="verse" verse="1Ko 1:28">1Ko 1:28</a>) ve hatta “mahvetmek” (<a class="verse" verse="1Ko 6:13">1Ko 6:13</a>) anlamlarına gelmektedir. Açıkçası eğer Pavlus, bugün bazı insanların onun böyle öğrettiğini iddia ettiği gibi, yasanın bir şekilde çarmıhta ortadan kaldırıldığı fikrini desteklemek isteseydi, tam zamanı olurdu. Fakat Pavlus sadece bu hassaslığı katı bir hayır ile reddetmekle kalmamış, müjdesinin yasayı “kanıtladığını” da vurgulamıştır!

“İmanla aklanma planı, kefaret kurbanlığını talep ve temin etmede Allah’ın yasaya olan ilgisini göstermektedir. İmanla aklanma yasayı ortadan kaldırsaydı,

o zaman günahkârı günahlarından kurtarmak ve böylece onu Allah ile barıştırmak için Mesih’in kefaret edici ölümüne gerek kalmazdı.

“Üstelik gerçek iman, O’nun yasasına itaatkâr bir yaşamda, Allah’ın istemini gerçekleştirmek için kendi içerisinde koşulsuz rızayı içerir... Kurtarıcı’yı tam bir yürekle sevmeyi temel alan gerçek iman, sadece itaate yönlendirir.”—The SDA Bible Commentary, Cilt 6, S. 510.

`Pavlus, gerçekten imanın yasayı ortadan kaldırmış olduğunu ima etmiş olsaydı, bunun neler getirmiş olabileceğini düşün. O zaman örneğin zina, veya hırsızlık ve hatta cinayet günah olmaktan çıkmaz mıydı? Sadece Allah’ın yasasına itaat etmiş olsaydın, acı, ızdırap ve kederden ne kadar esirgeneceğini düşün. Allah’ın yasasına itaatsizliğin neticesi olarak sen veya başkaları ne gibi acılar yaşadı?`