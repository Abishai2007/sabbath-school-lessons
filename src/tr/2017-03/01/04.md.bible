---
title: 'Şam’daki Saul'
date: 27/06/2017
bible:
    -
        name: Tur.
        verses:
            '1Korintliler 4:5': '<h3>1 Korintoslulara 4:5</h3><p><sup>5</sup><span>Bu nedenle, belirlenen zamandan önce hiçbir şeyi yargılamayın. Rabbin gelişini bekleyin. O, karanlığın gizlediklerini aydınlığa çıkaracak, yüreklerdeki amaçları açığa vuracaktır. O zaman herkes Tanrıdan payına düşen övgüyü alacaktır.</span></p>'
            '1Samuel 16:7': '<h3>1 Samuel 16:7</h3><p><sup>7</sup><span>Ama RAB Samuele, «Onun yakışıklı ve uzun boylu olduğuna bakma» dedi, «Ben onu reddettim. Çünkü RAB insanın gördüğü gibi görmez; insan dış görünüşe, RAB ise yüreğe bakar.»</span></p>'
            'Elç 26:16-17': '<h3>Resullerin işleri 26:16-17</h3><p><sup>16</sup><span>‹Haydi, ayağa kalk. Seni hizmetimde görevlendirmek için sana göründüm. Hem gördüklerine, hem de kendimle ilgili sana göstereceklerime tanıklık edeceksin.</span><sup>17</sup><span>Seni kendi halkının ve öteki ulusların elinden kurtaracağım. Seni, ulusların gözlerini açmak ve onları karanlıktan ışığa, Şeytanın hükümranlığından Tanrıya döndürmek için gönderiyorum. Öyle ki, bana iman ederek günahlarının affına kavuşsunlar ve kutsal kılınanların arasında yer alsınlar.›</span></p>'
            'Elç 9:10-14': '<h3>Resullerin işleri 9:10-14</h3><p><sup>10</sup><span>Şamda Hananya adında bir İsa öğrencisi vardı. Bir görümde Rab ona, «Hananya!» diye seslendi. «Buradayım, ya Rab» dedi Hananya.</span><sup>11</sup><span>Rab ona, «Kalk» dedi, «Doğru Sokak denilen sokağa git ve Yahudanın evinde Saul adında Tarsuslu birini sor. Şu anda orada dua ediyor.</span><sup>12</sup><span>Görümünde yanına Hananya adlı birinin geldiğini ve gözlerini açmak için ellerini kendisinin üzerine koyduğunu görmüştür.»</span><sup>13</sup><span>Hananya şöyle karşılık verdi: «Ya Rab, birçoklarının bu adam hakkında neler anlattıklarını duydum. Yeruşalimde senin kutsallarına nice kötülük yapmış!</span><sup>14</sup><span>Burada da senin adını anan herkesi tutuklamak için başkâhinlerden yetki almıştır.»</span></p>'
            'Elç 9:26-30': '<h3>Resullerin işleri 9:26-30</h3><p><sup>26</sup><span>Saul Yeruşalime varınca oradaki öğrencilere katılmaya çalıştı. Ama hepsi ondan korkuyor, İsanın öğrencisi olduğuna inanamıyorlardı.</span><sup>27</sup><span>O zaman Barnaba onu alıp elçilere götürdü. Onlara, Saulun Şam yolunda Rabbi nasıl gördüğünü, Rabbin de onunla konuştuğunu, Şamda ise onun İsa adını nasıl korkusuzca duyurduğunu anlattı.</span><sup>28</sup><span>Böylelikle Saul, Yeruşalimde girip çıktıkları her yerde öğrencilerle birlikte bulunarak Rabbin adını korkusuzca duyurmaya başladı.</span><sup>29</sup><span>Dili Grekçe olan Yahudilerle konuşup tartışıyordu. Ama onlar onu öldürmeyi tasarlıyorlardı.</span><sup>30</sup><span>Kardeşler bunu öğrenince onu Sezariyeye götürüp oradan Tarsusa yolladılar.</span></p>'
            'Elç 26:12': '<h3>Resullerin işleri 26:12</h3><p><sup>12</sup><span>«Bir keresinde başkâhinlerden aldığım yetki ve görevle Şama doğru yola çıkmıştım.</span></p>'
            'Matta 7:1': '<h3>Matta 7:1</h3><p><sup>1</sup><span>«Başkasını yargılamayın ki, siz de yargılanmayasınız.</span></p>'

---

Saul İsa ile karşılaşması esnasında kör oldu ve ona Yahuda isminde bir adamın evine gitmesi ve orada Hananya isminde başka bir adamı beklemesi talimatı verildi. Hiç şüphesiz, Saul’un fiziksel körlüğü, onu İsa’nın takipçilerine zulüm yapmaya yönlendiren daha büyük bir ruhsal körlüğün hatırlatıcısıydı.

İsa’nın Şam yolunda ona görünmesi her şeyi değiştirmişti. Saul çok haklı olduğunu düşünmesine rağmen, korkunç bir hata yapmaktaydı. Allah’a hizmet edeceği yerde O’na karşı çalışıyordu. Saul Yeruşalim’den gururlu ve ateşli bir şekilde ayrılan bir Ferisi’den çok farklı bir adam olarak Şam’a girdi. Yemek ve içmek yerine, Saul bütün bu olaylardan dolayı ilk üç gününü Şam’da oruç tutup dua ederek geçirdi.

<a class="verse" verse="Elç 9:10-14">Elç 9:10-14</a>’ü okuyun. Hananya’nın aklından neler geçmiş olabileceğini hayal et: o artık zulüm yapan bir Saul değil, İsa’ya inanıp Müjde’yi diğer uluslara götürecek, Allah’ın seçtiği bir elçi olan Pavlus’tu (Bkz. <a class="verse" verse="Elç 26:16-17">Elç 26:16-17</a>).

Hananya’nın biraz şaşırmış olmasını anlayabiliriz. Yeruşalim’deki inanlı topluluğu Pavlus’u imana gelişinden üç yıl sonra bile kabul etmekte çekingen davranırken (<a class="verse" verse="Elç 9:26-30">Elç 9:26-30</a>), Şam’daki imanlıların olaydan sadece birkaç gün sonra kalplerinin ne gibi sorularla ve endişelerle dolu olduğunu hayal edebiliriz!

Ayrıca Hananya’ya Rab tarafından Tarsuslu Saul hakkında sürpriz ve beklenmedik haberlerin iletildiği bir görüm verilmiş olduğuna da dikkat edin; bu görümden daha azı, Saul’un doğru yola geldiği, Yahudi inanlıların azılı düşmanının artık onlardan biri olduğu konusunda onu ikna edemezdi.

Saul, Yeruşalim’i başkâhinin otoritesi ve görevlendirmesiyle Hıristiyan inancını ortadan kaldırmak için terk etmişti (<a class="verse" verse="Elç 26:12">Elç 26:12</a>); Ancak Allah Saul’u çok daha büyük bir yetki üzerine kurulu, çok farklı bir şekilde görevlendirdi. Saul Müjde’yi diğer tüm uluslara götürmeliydi, ki bu Saul’un bizzat dönüşümüne kıyasla, hem Hananya hem de diğer Yahudi liderlerini şok eden bir gelişme olmalıydı.

Saul’un Hıristiyan inancının yayılışını engellemeye çalıştığının aksine, şimdi Allah onu bu dini yaymada, Yahudi liderlerinin hayallerinin bile çok ötesinde kullanacaktı.

`<a class="verse" verse="1Samuel 16:7">1Samuel 16:7</a>, <a class="verse" verse="Matta 7:1">Matta 7:1</a>, ve <a class="verse" verse="1Korintliler 4:5">1Korintliler 4:5</a>’i okuyun. Diğer insanların ruhsal tecrübelerini nasıl görmemiz konusunda neden çok dikkatli olmamız gerektiği açısından, bu ayetlerin verdiği mesaj nedir? Yargılarında başkaları hakkında ne gibi hatalar yaptın ve bu hatalardan neler öğrendin?`
