---
title: 'Saul’un Dönüşümü'
date: 26/06/2017
bible:
    -
        name: Tur.
        verses:
            'Elç 8:1-3; Elç 9:1; Elç 9:2; Elç 9:13; Elç 9:14; Elç 9:21; Elç 22:3-5': '<h3>Resullerin işleri 8:1-3</h3><p><sup>1</sup><span>İstefanosun öldürülmesini Saul da onaylamıştı. O gün Yeruşalimdeki kiliseye karşı korkunç bir baskı dönemi başladı. Elçiler hariç bütün imanlılar Yahudiye ve Samiriyenin her yanına dağıldılar.</span><sup>2</sup><span>Bazı dindar kişiler, İstefanosu gömdükten sonra onun için büyük yas tuttular.</span><sup>3</sup><span>Saul ise inanlılar topluluğunu kırıp geçiriyordu. Ev ev dolaşarak, kadın erkek demeden imanlıları dışarı sürüklüyor, hapse atıyordu.</span></p><h3>Resullerin işleri 9:1</h3><p><sup>1</sup><span>Saul ise Rabbin öğrencilerine karşı hâlâ tehdit ve ölüm soluyordu. Başkâhine gitti, Şamdaki havralara verilmek üzere mektuplar yazmasını istedi. Orada İsanın yolunda yürüyen kadın erkek, kimi bulsa tutuklayıp Yeruşalime getirmek niyetindeydi.</span></p><h3>Resullerin işleri 9:13</h3><p><sup>13</sup><span>Hananya şöyle karşılık verdi: «Ya Rab, birçoklarının bu adam hakkında neler anlattıklarını duydum. Yeruşalimde senin kutsallarına nice kötülük yapmış!</span></p>'
            'Elç 9:1-18; Elç 22:6-; Elç 22:21': '<h3>Resullerin işleri 22:21</h3><p><sup>21</sup><span>«Rab bana, ‹Git› dedi, ‹Seni uzaktaki uluslara göndereceğim.»</span></p>'
            'Mez 80:13': '<h3>Zebur 80:13</h3><p><sup>13</sup><span>Orman domuzları onu yoluyor,Yabanıl hayvanlar onunla besleniyor.</span></p>'
            'Elç 26:14': '<h3>Resullerin işleri 26:14</h3><p><sup>14</sup><span>Hepimiz yere yıkılmıştık. Bir sesin bana İbrani dilinde seslendiğini duydum. ‹Saul, Saul, neden bana zulmediyorsun?› dedi. ‹Üvendireye karşı tepmekle kendine zarar veriyorsun.›</span></p>'
            'Elç 9:5': '<h3>Resullerin işleri 9:5</h3><p><sup>5</sup><span>Saul, «Ey Efendim, sen kimsin?» dedi. «Ben senin zulmettiğin İsayım» diye yanıt geldi.</span></p>'
            'Elç 8:3': '<h3>Resullerin işleri 8:3</h3><p><sup>3</sup><span>Saul ise inanlılar topluluğunu kırıp geçiriyordu. Ev ev dolaşarak, kadın erkek demeden imanlıları dışarı sürüklüyor, hapse atıyordu.</span></p>'

---

**“Saul, ‘Ey Efendim, sen kimsin?’ dedi. ‘Ben senin zulmettiğin İsa’yım’ diye yanıt geldi” (<a class="verse" verse="Elç 9:5">Elç 9:5</a>).**

Saul’un ilk inanlı topluluğu üzerindeki zulmü bilinçsizce başlamış olmasına rağmen (sadece zulüm gören İstefanos’un kaftanını tutuyordu), çok kısa bir zamanda şiddetlenmiştir (Bkz. <a class="verse" verse="Elç 8:1-3; Elç 9:1; Elç 9:2; Elç 9:13; Elç 9:14; Elç 9:21; Elç 22:3-5">Elç 8:1-3; Elç 9:1; Elç 9:2; Elç 9:13; Elç 9:14; Elç 9:21; Elç 22:3-5</a>). Luka’nın birkaç sözcüğü Saul’u vahşi, gaddar bir canavar veya rakibini mahvederek ganimetini ele geçiren bir asker olarak betimlemektedir. Örneğin <a class="verse" verse="Elç 8:3">Elç 8:3</a>’te “kırıp geçirmek” olarak çevrilen sözcük, Eski Ahit’in Grek çevirisinde (<a class="verse" verse="Mez 80:13">Mez 80:13</a>) bir yaban domuzunun kontrolsüz ve yıkıcı davranışını tarif etmektedir. Saul’un Mesih inanlılarına karşı mücadelesi kesinlikle isteksizce yapılan bir iş değildi; bu Hıristiyan inancını imha etmeye yönelik kasıtlı ve sürekli bir plandı.

`Saul’un dönüşümüne dair şu üç öyküye göz atın (<a class="verse" verse="Elç 9:1-18; Elç 22:6-; Elç 22:21">Elç 9:1-18; Elç 22:6-; Elç 22:21</a>, ve 26:12-19). Allah’ın lütfunun bu yaşantıdaki rolü neydi? Diğer bir deyişle Saul Allah’ın ona karşı gösterdiği iyiliğin ne kadarını hak etmişti?`

İnsanî bakış açısından Saul’un dönüşümü olanaksız görünmüş olmalıydı (bu yüzden ilk kez bunu duyanlar şüpheye kapılmışlardı).

Saul’un hak ettiği tek şey cezalandırılmaktı, fakat Allah aksine bu coşkulu Yahudi’ye lütfunu uzatmıştı. Ancak Saul’un dönüşümünün ne bir anda gerçekleştiğini ne de zorlamayla olduğunu bilmemiz çok önemlidir.

Saul bir ateist değildi. Allah’a olan inancı ölümcül hatalarla dolu olmasına rağmen, dindar bir adamdı. Pavlus için İsa’nın söylediği “Üvendireye karşı tepmekle kendine zarar veriyorsun” (<a class="verse" verse="Elç 26:14">Elç 26:14</a>), ifadesi, Ruh’un Saul’u ikna ettiğini göstermektedir. Eskiden kullanılan “üvendire”, saban takılmayı reddeden öküzleri dürtmek için kullanılan ucu sivri bir sopayı tarif etmektedir. Saul bir zaman için Allah’ın dürtmesine karşı geldi, fakat sonunda Şam yolunda mucizevî bir olayla dirilmiş İsa ile karşılaşan Saul, artık savaşmama yolunu seçti.

`Kendi dönüşüm tecrübeni düşün. Belki Pavlus’unki kadar dramatik olmasa da, ne gibi benzer bir şekilde Allah’ın lütfuna sahip olmuştun? Bizlere Mesih ile verilen şeyi hiç unutmamak neden çok önemlidir?`
