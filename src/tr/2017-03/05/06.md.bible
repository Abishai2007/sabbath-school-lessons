---
title: 'Lanetten Kurtuluş'
date: 27/07/2017
bible:
    -
        name: Tur.
        verses:
            'Galatyalılar 3:10': '<h3>Galatlar 3:10</h3><p><sup>10</sup><span>Yasanın gereklerini yapmış olmaya güvenenlerin hepsi lanet altındadır. Çünkü şöyle yazılmıştır: «Yasa Kitabında yazılı olan her şeyi sürekli yerine getirmeyen herkes lanetlidir.»</span></p>'
            '1Ko 6:20; 7:23': '<h3>1 Korintoslulara 6:20</h3><p><sup>20</sup><span>Bir bedel karşılığı satın alındınız; onun için Tanrı''yı bedeninizde yüceltin.</span></p><h3>1 Korintoslulara 7:23</h3><p><sup>23</sup><span>Bir bedel karşılığı satın alındınız, insanlara köle olmayın.</span></p>'
            'Yuhanna 3:16': '<h3>Yuhanna 3:16</h3><p><sup>16</sup><span>«Çünkü Tanrı dünyayı o kadar çok sevdi ki, biricik Oğlunu verdi. Öyle ki, Ona iman edenlerin hiçbiri mahvolmasın, hepsi sonsuz yaşama kavuşsun.</span></p>'
            'Gal 3:9-13': '<h3>Galatlar 3:9-13</h3><p><sup>9</sup><span>Böylece iman edenler, iman etmiş olan İbrahimle birlikte kutsanırlar.</span><sup>10</sup><span>Yasanın gereklerini yapmış olmaya güvenenlerin hepsi lanet altındadır. Çünkü şöyle yazılmıştır: «Yasa Kitabında yazılı olan her şeyi sürekli yerine getirmeyen herkes lanetlidir.»</span><sup>11</sup><span>Tanrı katında hiç kimsenin Yasayla aklanmadığı açıktır. Çünkü «İmanla aklanan yaşayacaktır.»</span><sup>12</sup><span>Yasa imana dayalı değildir. Tersine, «Yasanın gereklerini yapan, onlar sayesinde yaşayacaktır.»</span><sup>13</sup><span>İbrahime sağlanan kutsama Mesih İsa aracılığıyla uluslara sağlansın ve bizler vaat edilen Ruhu imanla alalım diye, Mesih bizim için lanetlenerek bizi Yasanın lanetinden kurtardı. Çünkü, «Ağaç üzerine asılan herkes lanetlidir» diye yazılmıştır.</span></p>'
            'Rom 3:23': '<h3>Romalılar 3:23</h3><p><sup>23</sup><span>Çünkü herkes günah işledi ve Tanrının yüceliğinden yoksun kaldı.</span></p>'
            'Gal 3:13': '<h3>Galatlar 3:13</h3><p><sup>13</sup><span>İbrahime sağlanan kutsama Mesih İsa aracılığıyla uluslara sağlansın ve bizler vaat edilen Ruhu imanla alalım diye, Mesih bizim için lanetlenerek bizi Yasanın lanetinden kurtardı. Çünkü, «Ağaç üzerine asılan herkes lanetlidir» diye yazılmıştır.</span></p>'
            '2Ko 5:21': '<h3>2 Korintoslulara 5:21</h3><p><sup>21</sup><span>Tanrı, günahı bilmeyen Mesih''i bizim için günah sunusu yaptı. Öyle ki, Mesih sayesinde Tanrı''nın doğruluğu olalım.</span></p>'
            'Elç 5:30': '<h3>Resullerin işleri 5:30</h3><p><sup>30</sup><span>Atalarımızın Tanrısı, sizin çarmıha gererek öldürdüğünüz İsayı diriltti.</span></p>'
            '1Pe 2:24': '<h3>1 Petrus 2:24</h3><p><sup>24</sup><span>Bizler günah karşısında ölelim, doğruluk uğruna yaşayalım diye, günahlarımızı çarmıhta kendi bedeninde yüklendi. Onun yaralarıyla şifa buldunuz.</span></p>'

---

_<a class="verse" verse="Gal 3:9-13">Gal 3:9-13</a>_

Pavlus’un hasımları hiç şüphesiz <a class="verse" verse="Galatyalılar 3:10">Galatyalılar 3:10</a>’daki cüretli sözler karşısında afallamışlardı. Kendilerinin kesinlikle lanet altında olduklarını düşünmemişlerdi; aksine itaatlerinden dolayı bereketlendirilmeyi bekliyorlardı. Ancak Pavlus söylediklerinde çok samimiydi: “Yasa’nın gereklerini yapmış olmaya güvenenlerin hepsi lanet altındadır. Çünkü şöyle yazılmıştır, ‘Yasa Kitabı’nda yazılı olan her şeyi sürekli yerine getirmeyen herkes lanetlidir’ ”.

Pavlus birbirinden tamamen farklı iki alternatifi kıyaslamaktadır: imanla kurtuluş ve işlerle kurtuluş. Yasa 27 ve 28’de vurgulanan antlaşma bereketleri ve lanetler çok açıktı. İtaat edenler bereketlendirilecek, itaatsizlik edenler ise lanetlenecekti. Yani bir kişi Allah’ın kabulüne erişmek için yasaya itaate inanmak istiyorsa, o zaman tüm yasaların tutulması gerekiyordu. Neleri takip etmek istediğimizi seçme özgürlüğüne sahip değiliz; ayrıca Allah’ın tek tük yaptığımız hataları görmezden gelmeye razı olduğuna da hükmetmemeliyiz. Ya hep ya hiç.

Bu tabii ki sadece diğer uluslardan olan imanlılar için değil, aynı zamanda Pavlus’un legalist hasımları için de kötü bir haberdi, zira “herkes günah işledi ve Tanrı’nın yüceliğinden yoksun kaldı” (<a class="verse" verse="Rom 3:23">Rom 3:23</a>). Ne kadar iyi olmaya çalışırsak çalışalım, sadece yasa bizleri yasayı ihlal edenler olarak kınar.

`Mesih bizleri yasanın lanetinden nasıl kurtardı? Bkz. <a class="verse" verse="Gal 3:13">Gal 3:13</a>, <a class="verse" verse="2Ko 5:21">2Ko 5:21</a>.`

Pavlus, Allah’ın bizler için Mesih’te ne yaptığını açıklamak adına başka bir metafor sundu. Kurtarmak sözcüğü, “geri satın almak” demektir. Rehineyi kurtarmak adına ödenen fidye parası veya bir köleyi özgür bırakmak adına ödenen bir bedel için kullanılmaktaydı. Günahın bedeli ölüm olduğu için, yasayı tutmada başarısızlığın laneti çoğunlukla ölüm cezasıydı. Kurtuluşumuz için ödenen fidye değersiz değildir; bu Allah’ın kendi Oğlu’nun yaşamına mâl olmuştur (<a class="verse" verse="Yuhanna 3:16">Yuhanna 3:16</a>). İsa günahın taşıyıcısı olmakla, bizleri günahın lanetinden kurtardı (<a class="verse" verse="1Ko 6:20; 7:23">1Ko 6:20; 7:23</a>). O, bize gelen laneti Kendi üzerine almaya razı oldu ve bizim adımıza günahın tüm cezasına katlandı (<a class="verse" verse="2Ko 5:21">2Ko 5:21</a>).

Pavlus, Kutsal Yazı’dan bir kanıt olarak Yasa 21:23’den alıntı yapmıştı. Yahudi geleneğine göre, infazdan sonra ceset bir ağaç üzerine asılıyorsa, kişi Allah’ın laneti altındaydı. İsa’nın çarmıhtaki ölümü bu lanetin bir örneği olarak görülmekteydi (<a class="verse" verse="Elç 5:30">Elç 5:30</a>, <a class="verse" verse="1Pe 2:24">1Pe 2:24</a>).

O halde çarmıhın, Mesih’in Allah tarafından lanetlenmiş olduğu düşüncesini kavrayamayan bazı Yahudiler için tökezleme taşı olmasına şaşırmamak gerekir. Fakat tam olarak Allah’ın planı buydu. Evet, Mesih laneti taşıdı, fakat bu O’nun değil, bizim lanetimizdi!
