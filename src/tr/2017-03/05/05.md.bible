---
title: 'Eski Ahit’teki Müjde'
date: 26/07/2017
bible:
    -
        name: Tur.
        verses:
            'Galatyalılar 1:7': '<h3>Galatlar 1:7</h3><p><sup>7</sup><span>Gerçekte başka bir müjde yoktur. Ancak aklınızı karıştırıp Mesihin Müjdesini çarpıtmak isteyenler vardır.</span></p>'
            '2Sa 12:2-13': '<h3>2 Samuel 12:2-13</h3><p><sup>2</sup><span>«Zengin adamın birçok koyunu, sığırı vardı.</span><sup>3</sup><span>Ama yoksul adamın satın alıp beslediği küçük bir dişi kuzudan başka bir hayvanı yoktu. Kuzu adamın yanında, çocuklarıyla birlikte büyüdü. Adamın yemeğinden yer, tasından içer, koynunda uyurdu. Yoksulun kızı gibiydi.</span><sup>4</sup><span>Derken, zengin adama bir yolcu uğradı. Adam gelen konuğa yemek hazırlamak için kendi koyunlarından, sığırlarından birini almaya kıyamadığından yoksulun kuzusunu alıp yolcuya yemek hazırladı.»</span><sup>5</sup><span>Zengin adama çok öfkelenen Davut Natana, «Yaşayan RABbin adıyla derim ki, bunu yapan ölümü hak etmiştir!» dedi,</span><sup>6</sup><span>«Bunu yaptığı ve acımadığı için kuzuya karşılık dört katını ödemeli.»</span><sup>7</sup><span>Bunun üzerine Natan Davuta, «O adam sensin!» dedi, «İsrailin Tanrısı RAB diyor ki, ‹Ben seni İsraile kral olarak meshettim ve Saulun elinden kurtardım.</span><sup>8</sup><span>Sana efendinin evini verdim, karılarını da koynuna verdim. İsrail ve Yahuda halkını da sana verdim. Bu az gelseydi, sana daha neler neler verirdim!</span><sup>9</sup><span>Öyleyse neden RABbin gözünde kötü olanı yaparak, onun sözünü küçümsedin? Hititli Uriyayı kılıçla öldürdün, Ammonluların kılıcıyla canına kıydın. Karısını da kendine eş olarak aldın.</span><sup>10</sup><span>Bundan böyle, kılıç senin soyundan sonsuza dek eksik olmayacak. Çünkü beni küçümsedin ve Hititli Uriyanın karısını kendine eş olarak aldın.›</span><sup>11</sup><span>«RAB şöyle diyor: ‹Sana kendi soyundan kötülük getireceğim. Senin gözünün önünde karılarını alıp bir yakınına vereceğim; güpegündüz karılarının koynuna girecek.</span><sup>12</sup><span>Evet, sen o işi gizlice yaptın, ama ben bunu bütün İsrail halkının gözü önünde güpegündüz yapacağım!»</span><sup>13</sup><span>Davut, «RABbe karşı günah işledim» dedi. Natan, «RAB günahını bağışladı, ölmeyeceksin» diye karşılık verdi,</span></p>'
            'Mez 32:1-5': '<h3>Zebur 32:1-5</h3><p><sup>1</sup><span>Ne mutlu isyanı bağışlanan,Günahı örtülen insana! edebiyat terimi. «Didaktik şiir» anlamına gelebilir.</span><sup>2</sup><span>Suçu RAB tarafından sayılmayan,Ruhunda hile bulunmayan insana ne mutlu!</span><sup>3</sup><span>Sustuğum süreceKemiklerim eridi,Gün boyu inlemekten.</span><sup>4</sup><span>Çünkü gece gündüzElin üzerimde ağırlaştı.Dermanım tükendi yaz sıcağında gibi. Sela</span><sup>5</sup><span>Günahımı açıkladım sana,Suçumu gizlemedim.«RABbe isyanımı itiraf edeceğim» deyince,Günahımı, suçumu bağışladın. Sela</span></p>'
            'Lev 17:11': '<h3>Levililer 17:11</h3><p><sup>11</sup><span>Çünkü canlılara yaşam veren kandır. Ben onu size sunakta kendinizi günahtan bağışlatmanız için verdim. Kan yaşam karşılığı günah bağışlatır.</span></p>'
            'Zek 3:3-4': '<h3>Zekeriya 3:3-4</h3><p><sup>3</sup><span>Yeşu meleğin önünde çok kirli giysiler içinde duruyordu.</span><sup>4</sup><span>Melek önündeki meleklere, «Üzerinden kirli giysileri çıkarın» dedi. Sonra Yeşuya, «Bak, suçunu kaldırdım. Sana bayramlık giysiler giydireceğim» dedi.</span></p>'
            'Gal 3:8': '<h3>Galatlar 3:8</h3><p><sup>8</sup><span>Kutsal Yazı, Tanrının öteki ulusları imanlarına göre aklayacağını önceden görerek İbrahime, «Bütün uluslar senin aracılığınla kutsanacak» müjdesini önceden verdi.</span></p>'

---

“Kutsal Yazı, Tanrı’nın öteki ulusları imanlarına göre aklayacağını önceden görerek İbrahim’e, ‘Bütün uluslar senin aracılığınla kutsanacak’ müjdesini önceden verdi” (<a class="verse" verse="Gal 3:8">Gal 3:8</a>). Pavlus sadece müjdenin İbrahim’e vaaz edildiğini değil, bunu vaaz edenin de Allah olduğunu söylüyor; o halde gerçek müjde olmalıydı. Fakat Allah müjdeyi İbrahim’e ne zaman vaaz etmişti? Pavlus’un Yaratılış 12:3’ten yaptığı alıntı, onu Yaratılış 12:1-3’te andığında, Allah’ın aklında İbrahim ile yaptığı antlaşmanın olduğuna işaret etmektedir.

`Yaratılış 12:1-3’ü okuyun. Bu bize Allah’ın İbrahim ile yaptığı antlaşmanın doğası hakkında ne söylüyor?`

Allah’ın İbrahim ile yaptığı antlaşmanın temeli, Allah’ın ona yaptığı vaatlere odaklanmaktadır. Allah İbrahim’e dört kez “Yapacağım” dedi. Allah’ın İbrahim’e yaptığı vaatler müthiştir, çünkü bunlar tamamen tek taraflıdır. Tüm vaatleri yapan Allah’tır; İbrahim ise hiçbir şey vaat etmemektedir. Bu, birçok insanın Allah ile nasıl bağlantı kurmaya çalışmasına ters bir durumdur. Bizler genellikle Allah karşılık olarak bizler için bir şey yaparsa, O’na hizmet edeceğimizi vaat ederiz. Fakat bu legalizmdir. Allah İbrahim’den bir şey vaat etmesini istemedi, aksine Kendi vaatlerini imanla kabul etmesini istedi. Tabii ki bu kolay bir görev değildi, zira İbrahim kendisine değil, tamamen Allah’a güvenmeyi öğrenmeliydi (Bkz. Yaratılış 22). İbrahim’e yapılan çağrı, bu nedenle müjdenin esası olan imanla kurtuluşu simgelemektedir.

Bazıları yanlışlıkla Kutsal Kitap’ın iki çeşit kurtuluşu öğrettiği sonucuna varırlar. Onlar, Eski Ahit çağlarında kurtuluşun emirlere uymayı temel aldığını; daha sonra bu iyi gitmediğinden dolayı Allah’ın yasayı feshederek, imanla kurtuluşu mümkün kıldığını iddia ederler. Bu gerçeği yansıtmamaktadır. Pavlus’un da <a class="verse" verse="Galatyalılar 1:7">Galatyalılar 1:7</a>’de yazdığı gibi, sadece tek müjde vardır.

`Sadece imanla kurtuluş hakkında Eski Ahit’te başka ne gibi örnekler bulabilirsin? Örn. bkz. <a class="verse" verse="Lev 17:11">Lev 17:11</a>, <a class="verse" verse="Mez 32:1-5">Mez 32:1-5</a>, <a class="verse" verse="2Sa 12:2-13">2Sa 12:2-13</a>, <a class="verse" verse="Zek 3:3-4">Zek 3:3-4</a>.`

`Sık sık “ucuz lütuf” ifadesini duyarız. Evet, bu yanlış bir adlandırmadır. Lütuf ucuz değildir—o bedavadır (en azından bizim için). Fakat bizler, buna kendiliğimizden bir şeyler katabileceğimizi veya günaha bir bahane olarak kullanacağımızı düşünerek, onu mahvederiz. Kendi tecrübene göre bu iki yoldan hangisine eğilimlisin ve bunu nasıl durdurabilirsin?`