---
title: 'Bær hinandens byrder'
date: 19/09/2017
bible:
    -
        name: BPH
        verses:
            'Matt 7,12 ': '<h3> Matthæus 7,12</h3><sup class="versenum">12 </sup>Sådan som I ønsker, at andre skal gøre mod jer, sådan skal I gøre mod dem. Det er Toraen og Profeterne i en nøddeskal.'
            'Gal 6,2-5;': '<h3>Galaterne 6,2-5</h3><sup class="versenum">2 </sup>Vær med til at bære hinandens byrder. På den måde opfylder I Kristi kærlighedslov.<sup class="versenum">3 </sup>Hvis I tror for meget om jer selv, bedrager I jer selv. <sup class="versenum">4 </sup>I må hver især vurdere jeres egne handlinger. Er I tilfredse med dem, kan I være glade. Men lad være at sammenligne jer med hinanden. <sup class="versenum">5 </sup>I må tage det ansvar på jer, som I hver især har fået.'
            'Matt 20,12': '<h3> Matthæus 20,12</h3><sup class="versenum">12 </sup>‚Jamen, de sidste dér har jo kun været i arbejde i én time, og du har givet dem lige så meget som os, der har slidt i det hele dagen og kæmpet os igennem middagsheden.’'
            'Rom 15,1;': '<h3>Romerne 15,1</h3><span class="chapternum">15 </span>Vi, som er „stærke”, skal bære over med andres svagheder og ikke kun tænke på os selv. '
            'Gal 6,2, ': '<h3>Galaterne 6,2</h3><sup class="versenum">2 </sup>Vær med til at bære hinandens byrder. På den måde opfylder I Kristi kærlighedslov.'
            'Gal 6,1 ': '<h3>Galaterne 6,1</h3><span class="chapternum">6 </span>Hvis nogen af jer kommer til at gøre et fejltrin, skal I andre, som er stærkere i Ånden, hjælpe vedkommende op igen, men gør det nænsomt. Glem ikke, at det kunne have været jer selv, som faldt for en fristelse. '
            '2 Kor 7,6': '<h3>2 Korinterne 7,6</h3><sup class="versenum">6 </sup>Men Gud, som styrker de nedtrykte, gav os ny styrke, da Titus kom. '
            'Gal 6,3': '<h3>Galaterne 6,3</h3><sup class="versenum">3 </sup>Hvis I tror for meget om jer selv, bedrager I jer selv. '
    -
        name: DN1933
        verses:
            'Matt 7,12 ': '<h3> Matthæus 7,12</h3><sup class="versenum">12 </sup>Altså, alt hvad I ville, at Menneskene skulle gøre imod eder, det skulle også I gøre imod dem; thi dette er Loven og Profeterne.'
            'Gal 6,2-5;': '<h3>Galaterne 6,2-5</h3><sup class="versenum">2 </sup>Bærer hverandres Byrder og opfylder således Kristi Lov! <sup class="versenum">3 </sup>Thi når nogen mener, at han er noget, skønt han intet er, da bedrager han sig selv. <sup class="versenum">4 </sup>Men hver prøve sin egen Gerning, og da skal han have sin Ros i Forhold til sig selv alene, og ikke til Næsten; <sup class="versenum">5 </sup>thi hver skal bære sin egen Byrde.'
            'Matt 20,12': '<h3> Matthæus 20,12</h3><sup class="versenum">12 </sup>Disse sidste have kun arbejdet een Time, og du har gjort dem lige med os, som have båret Dagens Byrde og Hede. '
            'Rom 15,1;': '<h3>Romerne 15,1</h3><span class="chapternum">15 </span>Men vi, som ere stærke, bør bære de svages Skrøbeligheder og ikke være os selv til Behag. '
            'Gal 6,2, ': '<h3>Galaterne 6,2</h3><sup class="versenum">2 </sup>Bærer hverandres Byrder og opfylder således Kristi Lov! '
            'Gal 6,1 ': '<h3>Galaterne 6,1</h3><span class="chapternum">6 </span>Brødre! om også et Menneske bliver overrasket af nogen Forsyndelse, da hjælper en sådan til Rette, I åndelige! med Sagtmodigheds Ånd, og se til dig selv, at ikke også du bliver fristet! '
            '2 Kor 7,6': '<h3>2 Korinterne 7,6</h3><sup class="versenum">6 </sup>Men han, som trøster de nedbøjede, Gud, han trøstede os ved Titus''s Komme; '
            'Gal 6,3': '<h3>Galaterne 6,3</h3><sup class="versenum">3 </sup>Thi når nogen mener, at han er noget, skønt han intet er, da bedrager han sig selv. '

---

`Læs <a class="verse" verse="Gal 6,2-5;">Gal 6,2-5;</a> <a class="verse" verse="Rom 15,1;">Rom 15,1;</a> <a class="verse" verse="Matt 7,12 ">Matt 7,12. </a>Hvilke andre råd, i tillæg til at hjælpe de faldne til rette, giver Paulus til de troende i Galatien?`

Det græske ord, der oversættes med ”byrde“ i <a class="verse" verse="Gal 6,2, ">Gal 6,2, </a>er *baros*. Det betyder en tung byrde, som skal bæres over en lang afstand. Men med tiden blev det et udtryk for en hvilken som helst vanskelighed eller byrde, som fx en lang og varm dags arbejde (<a class="verse" verse="Matt 20,12">Matt 20,12</a>). Selv om den umiddelbare sammenhæng i Paulus’ opfordring til at ”bære hinandens byrder“ helt sikkert indbefatter de moralske synder hos de medtroende, som er nævnt i det foregående vers, har han også en meget bredere forståelse i tanke. Paulus’ belæring viser os adskillige sider af kristenlivet, der ikke bør overses.

For det første, som Timothy George bemærker, ”har alle kristne byrder. Vores byrder er måske af forskellig størrelse og facon og vil være af forskellig art afhængig af de forhold, skæbnen har tildelt os i livet. For nogle er det fristelsens byrde og følgerne af et moralsk fald som i <a class="verse" verse="Gal 6,1 ">Gal 6,1. </a>For andre kan det være en fysisk sygdom eller en mental forstyrrelse eller en familiekrise eller mangel på arbejde eller onde ånders undertrykkelse eller en hel masse andet. Men ingen kristen undgår byrder.“ (*Galatians*, s. 413).

For det andet er det ikke Guds tanke, at vi skal bære alle vores byrder alene. Desværre er vi ofte langt mere villige til at bære andres byrder end til at lade andre hjælpe os. Paulus fordømmer denne selvtilstrækkelige holdning som menneskelig stolthed (<a class="verse" verse="Gal 6,3">Gal 6,3</a>), når vi nægter at erkende vores svagheder og behov. En sådan stolthed frarøver os ikke alene andres hjælp og trøst; men den forhindrer også andre i at opfylde den tjeneste, som Gud har kaldt dem til at udføre.

For det tredje kalder Gud os til at bære andres byrder, for at Guds barmhjertighed kan komme til udtryk. Vi finder en illustration af dette i Paulus’ ord: ”Men Gud, der trøster de fortrykte, trøstede os, ved at Titus kom“ (<a class="verse" verse="2 Kor 7,6">2 Kor 7,6</a>). ”Guds trøst blev ikke givet til Paulus gennem hans private bønner og ved at vente på Herren, men ved at en ven kom og var sammen med ham, og gennem de gode nyheder, han bragte. Menneskeligt venskab, hvor vi bærer hinandens byrder, er en del af Guds hensigt med sit folk.“ (John R. W. Stott, *The Message of Galatians*, s. 158).

**Til at tænke over**

`Hvad får dig til ikke at bede andre om hjælp – skam, manglende tillid, en følelse af selvtilstrækkelighed? Kunne du henvende dig til en, du har tillid til, og dele dine byrder med vedkommende?`
