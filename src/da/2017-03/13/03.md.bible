---
title: 'Vær på vagt over for fristelser'
date: 18/09/2017
bible:
    -
        name: BPH
        verses:
            '2 Sam 12,1-7 ': '<h3>2 Samuel 12,1-7</h3><span class="chapternum">12 </span>Herren sendte så profeten Natan til David, og Natan fortalte ham følgende historie: „Der var to mænd, som boede i samme by. <sup class="versenum">2 </sup>Den ene var rig og havde masser af køer, får og geder. <sup class="versenum">3 </sup>Den anden var fattig. Han ejede kun et eneste lille lam, som det var lykkedes ham at købe. Han elskede det lam, som han elskede sine børn. Han lod det spise af sin egen tallerken, drikke af sit eget krus, og han sad med det på skødet, som var det hans egen datter.<sup class="versenum">4 </sup>En dag fik den rige mand besøg, men han nænnede ikke at slagte et af sine egne dyr for at beværte gæsten. I stedet tog han den fattige mands lam, slagtede det og serverede det for sin gæst.”<sup class="versenum">5-6 </sup>Det blev David rasende over at høre: „Jeg sværger ved den levende Gud, at den mand, som har gjort det, skal betale fire lam i erstatning. Ja, sådan en hjerteløs person fortjener at dø!”<sup class="versenum">7 </sup>„Det er dig, der er den rige mand!” sagde Natan. „Hør, hvad Herren, Israels Gud, siger til dig: ‚Jeg udvalgte dig til at blive Israels konge og reddede dig fra Sauls angreb. '
            '1 Kor 10,12;': '<h3>1 Korinterne 10,12</h3><sup class="versenum">12 </sup>Hvis nogen mener, at <em>de</em> i hvert fald ikke kan blive fristet, skal de passe på, at de ikke alligevel falder for fristelsen. '
            'Matt 26,34;': '<h3> Matthæus 26,34</h3><sup class="versenum">34 </sup>Jesus svarede ham: „Det siger jeg dig: Inden natten er forbi, og hanen galer, har du tre gange nægtet at kendes ved mig.”'
            '2 Sam 12,7': '<h3>2 Samuel 12,7</h3><sup class="versenum">7 </sup>„Det er dig, der er den rige mand!” sagde Natan. „Hør, hvad Herren, Israels Gud, siger til dig: ‚Jeg udvalgte dig til at blive Israels konge og reddede dig fra Sauls angreb. '
            'Gal 5,26 ': '<h3>Galaterne 5,26</h3><sup class="versenum">26 </sup>Lad os ikke være selvglade. Det provokerer og skaber misundelse.'
            'Gal 6,1 ': '<h3>Galaterne 6,1</h3><span class="chapternum">6 </span>Hvis nogen af jer kommer til at gøre et fejltrin, skal I andre, som er stærkere i Ånden, hjælpe vedkommende op igen, men gør det nænsomt. Glem ikke, at det kunne have været jer selv, som faldt for en fristelse. '
    -
        name: DN1933
        verses:
            '2 Sam 12,1-7 ': '<h3>2 Samuel 12,1-7</h3><span class="chapternum">12 </span>Og <span style="font-variant: small-caps" class="small-caps">Herren</span> sendte Natan til David. Da han kom ind til ham, sagde han: "Der boede to Mænd i samme By, en rig og en fattig. <sup class="versenum">2 </sup>Den rige havde Småkvæg og Hornkvæg i Mængde, <sup class="versenum">3 </sup>medens den fattige ikke ejede andet end et eneste lille Lam, som han havde købt og opdrættet, og som var vokset op hos ham sammen med hans Børn; det åd af hans Brød, drak af hans Bæger og lå i hans Skød og var ham som en Datter. <sup class="versenum">4 </sup>Men da den rige Mand engang fik Besøg, ømmede han sig ved at tage noget af sit eget Småkvæg eller Hornkvæg og tillave det til den vejfarende Mand, som var kommet til ham, men tog den fattige Mands Lam og tillavede det til sin Gæst!"<sup class="versenum">5 </sup>Da blussede Davids Vrede heftigt op mod den Mand, og han sagde til Natan: "Så sandt <span style="font-variant: small-caps" class="small-caps">Herren</span> lever: Den Mand, som gjorde det, er dødsens, <sup class="versenum">6 </sup>og Lammet skal han erstatte trefold, fordi han handlede så hjerteløst!" <sup class="versenum">7 </sup>Men Natan sagde til David: "Du er Manden! Så siger <span style="font-variant: small-caps" class="small-caps">Herren</span>, Israels Gud: Jeg salvede dig til Konge over Israel, og jeg friede dig af Sauls Hånd; '
            '1 Kor 10,12;': '<h3>1 Korinterne 10,12</h3><sup class="versenum">12 </sup>Derfor den, som tykkes at stå, se til, at han ikke falder! '
            'Matt 26,34;': '<h3> Matthæus 26,34</h3><sup class="versenum">34 </sup>Jesus sagde til ham: "Sandelig, siger jeg dig, i denne Nat, førend Hanen galer, skal du fornægte mig tre Gange." '
            '2 Sam 12,7': '<h3>2 Samuel 12,7</h3><sup class="versenum">7 </sup>Men Natan sagde til David: "Du er Manden! Så siger <span style="font-variant: small-caps" class="small-caps">Herren</span>, Israels Gud: Jeg salvede dig til Konge over Israel, og jeg friede dig af Sauls Hånd; '
            'Gal 5,26 ': '<h3>Galaterne 5,26</h3><sup class="versenum">26 </sup>Lader os ikke have Lyst til tom Ære, så at vi udæske hverandre og bære Avind imod hverandre.'
            'Gal 6,1 ': '<h3>Galaterne 6,1</h3><span class="chapternum">6 </span>Brødre! om også et Menneske bliver overrasket af nogen Forsyndelse, da hjælper en sådan til Rette, I åndelige! med Sagtmodigheds Ånd, og se til dig selv, at ikke også du bliver fristet! '

---

”Da sagde Natan til David: ’Du er manden!’“ (<a class="verse" verse="2 Sam 12,7">2 Sam 12,7</a>).

Alvoren i Paulus’ ord i <a class="verse" verse="Gal 6,1 ">Gal 6,1 </a>om at vogte os for ikke selv at blive fristet bør ikke ignoreres. Ud fra hans måde at appellere på kan vi se, hvor alvorligt og personligt Paulus’ råd og bekymring er. I sin opfordring til læserne om at se til, at de ikke selv fristes, siger han egentlig ”hold nøje øje med dig selv,“ så du ikke overraskes af synd. For at understrege sin advarsel skifter Paulus fra anden person flertal (I) i første del af <a class="verse" verse="Gal 6,1 ">Gal 6,1 </a>til anden person ental (du) i den sidste del af verset. Dette er ikke bare en generel advarsel, der omfatter hele forsamlingen; det er en personlig advarsel givet til hvert enkelt medlem af menigheden.

Paulus går ikke i detaljer med den fristelse, han så kraftigt advarer galaterne imod. Måske havde han ikke en bestemt overtrædelse i tanke, men henviser ganske enkelt til faren for at begå den samme synd, som de forsøger at redde andre fra, uanset hvad den er. Samtidigt kan hans ord i <a class="verse" verse="Gal 5,26 ">Gal 5,26 </a>om ikke at ”bilde os noget ind“ antyde, at han advarer dem imod at føle, at de på en eller anden måde er åndeligt overlegne i forhold til dem, de skal hjælpe til rette.

`Læs <a class="verse" verse="1 Kor 10,12;">1 Kor 10,12;</a> <a class="verse" verse="Matt 26,34;">Matt 26,34;</a> <a class="verse" verse="2 Sam 12,1-7 ">2 Sam 12,1-7. </a>Hvorfor var det nødvendigt for Paulus at advare galaterne mod ån- delig stolthed?`

En af de største farer i den kristne vandring er en følelse af åndelig stolthed, der får os til at tro, at vi på en eller anden måde er immune overfor at begå bestemte synder. Den alvorlige kendsgerning er, at vi alle har den samme syndige natur, som står Gud imod. Uden Helligåndens bremsende kraft kan vi falde for næsten en hvilken som helst synd, hvis omstændighederne var til det. En sådan bevidsthed om, hvordan vi af natur ville være uden Kristus, kan hjælpe os til ikke at falde for selvretfærdighedens synd, og det kan også give os en større medfølelse for andre, som begår fejl.

**Til at tænke over**

`Hvor ofte er du, måske kun i dit hjerte, kommet til at fordømme andre for at begå en synd, som du selv har gjort dig skyldig i?`
