---
title: 'Hvorfor vende tilbage til slaveriet?'
date: 17/08/2017
bible:
    -
        name: BPH
        verses:
            'Mark 2,27-28;': '<h3>Markus 2,27-28</h3><sup class="versenum">27 </sup>Så tilføjede han: „Sabbatten blev til for menneskets skyld—mennesket blev ikke til for sabbattens skyld. <sup class="versenum">28 </sup>Altså er Menneskesønnen herre over sabbatten.”'
            'Luk 13,10-16': '<h3>Lukas 13,10-16</h3><sup class="versenum">10 </sup>Mens Jesus en sabbatsdag sad og underviste i en synagoge, <sup class="versenum">11 </sup>lagde han blandt de tilstedeværende mærke til en kvinde, som på grund af en sygdomsånd havde været krumbøjet og ude af stand til at rette sig op i 18 år. <sup class="versenum">12 </sup>Han kaldte hende frem og sagde: „Du er helbredt for din sygdom.” <sup class="versenum">13 </sup>Derefter lagde han hænderne på hende, og straks rettede hun sig op og lovpriste og takkede Gud.<sup class="versenum">14 </sup>Men forstanderen for synagogen blev forarget over, at Jesus havde foretaget en helbredelse på en sabbat. „Der er seks dage i ugen, hvor man kan arbejde,” sagde han til menigheden. „På de dage kan I komme og blive helbredt, men ikke på sabbatten!”<sup class="versenum">15 </sup>„Hvor er I nogle hyklere!” sagde Jesus. „Hver sabbat løser I uden skrupler jeres køer og æsler fra deres plads i stalden og fører dem ned til vandet, så de kan få noget at drikke. <sup class="versenum">16 </sup>Skulle jeg så ikke have lov til at løse denne ‚Abrahams datter’ af Satans lænker, som hun har været bundet med i 18 år, også selv om det er sabbat i dag?” '
            'Gal 4,8-20 ': '<h3>Galaterne 4,8-20</h3><sup class="versenum">8 </sup>Før i tiden var I slaver af afguder og ting, der ikke kommer fra den sande Gud. I kendte ham jo ikke dengang. <sup class="versenum">9 </sup>Men nu kender I Gud, ja endnu mere: I er kendt af Gud. Hvorfor vil I så vende tilbage til et liv styret af ineffektive lovregler og nytteløse anstrengelser? Vil I gerne være slaver af dem igen? <sup class="versenum">10 </sup>I går højt op i reglerne for de ugentlige, månedlige og årlige jødiske ceremonier og fester. <sup class="versenum">11 </sup>Jeg er bange for, at mit arbejde hos jer har været forgæves. <sup class="versenum">12 </sup>Kære venner, jeg beder jer inderligt om at leve, som jeg gør—i frihed fra disse ting—for jeg er blevet som jer ikke-jøder—frigjort fra de jødiske lovregler.I tog så venligt imod mig, da jeg kom til jer første gang. <sup class="versenum">13 </sup>I husker jo nok, at det var min fysiske svaghed, der blev anledningen til, at jeg første gang fortalte jer om Jesus. <sup class="versenum">14 </sup>Men selvom jeg så ynkelig ud, viste I hverken foragt eller afsky for mig. I tog imod mig som Guds sendebud, ja, som havde jeg været Frelseren Jesus selv. <sup class="versenum">15 </sup>I var så glade og lykkelige dengang. Hvor er den glæde henne i dag? Jeg husker jeres kærlighed til mig. I ville endog have revet jeres øjne ud og givet dem til mig, hvis det havde været muligt. <sup class="versenum">16 </sup>Mon I nu bliver vrede på mig, fordi jeg siger jer sandheden?<sup class="versenum">17 </sup>De mennesker, som ønsker, at I skal følge de jødiske lovregler, gør alt, for at I skal komme over på deres side. De tænker ikke på, hvad der er bedst for jer, men kun på at trække jer væk fra os, så I kan blive lige så ivrige efter at følge reglerne, som de selv er. <sup class="versenum">18 </sup>Det er fint at være ivrig, hvis det altså er efter at gøre det rigtige. Det burde I altid være, ikke kun når jeg er hos jer. <sup class="versenum">19 </sup>Åh, mine elskede børn, jeg føler en dyb smerte for jer, som om jeg var i fødselsveer. Jeg kæmper for, at I må komme til at ligne Kristus mere og mere. <sup class="versenum">20 </sup>Jeg ville ønske, at jeg var hos jer nu, så jeg kunne udtrykke mig klarere og bedre vide, hvad jeg skal sige. Jeg ved snart ikke, hvad jeg skal tænke om jer.'
            'Gal 4,9-11 ': '<h3>Galaterne 4,9-11</h3><sup class="versenum">9 </sup>Men nu kender I Gud, ja endnu mere: I er kendt af Gud. Hvorfor vil I så vende tilbage til et liv styret af ineffektive lovregler og nytteløse anstrengelser? Vil I gerne være slaver af dem igen? <sup class="versenum">10 </sup>I går højt op i reglerne for de ugentlige, månedlige og årlige jødiske ceremonier og fester. <sup class="versenum">11 </sup>Jeg er bange for, at mit arbejde hos jer har været forgæves. '
    -
        name: DN1933
        verses:
            'Mark 2,27-28;': '<h3>Markus 2,27-28</h3><sup class="versenum">27 </sup>Og han sagde til dem: "Sabbaten blev til for Menneskets Skyld og ikke Mennesket for Sabbatens Skyld. <sup class="versenum">28 </sup>Derfor er Menneskesønnen Herre også over Sabbaten."'
            'Luk 13,10-16': '<h3>Lukas 13,10-16</h3><sup class="versenum">10 </sup>Men han lærte i en af Synagogerne på Sabbaten. <sup class="versenum">11 </sup>Og se, der var en Kvinde, som havde haft en Svagheds Ånd i atten År, og hun var sammenbøjet og kunde aldeles ikke rette sig op. <sup class="versenum">12 </sup>Men da Jesus så hende, kaldte han på hende og sagde til hende: "Kvinde! du er løst fra din Svaghed." <sup class="versenum">13 </sup>Og han lagde Hænderne på hende; og straks rettede hun sig op og priste Gud. <sup class="versenum">14 </sup>Men Synagogeforstanderen, som var vred, fordi Jesus helbredte på Sabbaten, tog til Orde og sagde til Folkeskaren: "Der er seks Dage, på hvilke man bør arbejde; kommer derfor på dem og lader eder helbrede, og ikke på Sabbatsdagen!" <sup class="versenum">15 </sup>Men Herren svarede ham og sagde: "I Hyklere! løser ikke enhver iblandt eder sin Okse eller sit Asen fra Krybben på Sabbaten og fører dem til Vands? <sup class="versenum">16 </sup>Men denne, som er en Abrahams Datter, hvem Satan har bundet, se, i atten År, burde hun ikke løses fra dette Bånd på Sabbatsdagen?" '
            'Gal 4,8-20 ': '<h3>Galaterne 4,8-20</h3><sup class="versenum">8 </sup>Dengang derimod, da I ikke kendte Gud, trællede I for de Guder, som af Natur ikke ere det. <sup class="versenum">9 </sup>Men nu, da I have lært Gud at kende, ja, meget mere ere blevne kendte af Gud, hvor kunne I da atter vende tilbage til den svage og fattige Børnelærdom, som I atter forfra ville trælle under? <sup class="versenum">10 </sup>I tage Vare på Dage og Måneder og Tider og År. <sup class="versenum">11 </sup>Jeg frygter for, at jeg måske har arbejdet forgæves på eder.<sup class="versenum">12 </sup>Vorder ligesom jeg, thi også jeg er bleven som I, Brødre! jeg beder eder. I have ikke gjort mig nogen Uret. <sup class="versenum">13 </sup>Men I vide, at det var på Grund af en Kødets Svaghed, at jeg første Gang forkyndte Evangeliet for eder; <sup class="versenum">14 </sup>og det, som i mit Kød var eder til Fristelse, ringeagtede I ikke og afskyede I ikke, men I modtoge mig som en Guds Engel, som Kristus Jesus. <sup class="versenum">15 </sup>Hvor er da nu eders Saligprisning? Thi jeg giver eder det Vidnesbyrd, at, om det havde været muligt, havde I udrevet eders Øjne og givet mig dem. <sup class="versenum">16 </sup>Så er jeg vel bleven eders Fjende ved at tale Sandhed til eder? <sup class="versenum">17 </sup>De ere nidkære for eder, dog ikke for det gode; men de ville udelukke eder, for at I skulle være nidkære for dem. <sup class="versenum">18 </sup>Men det er godt at vise sig nidkær i det gode til enhver Tid, og ikke alene, når jeg er nærværende hos eder. <sup class="versenum">19 </sup>Mine Børn, som jeg atter føder med Smerte, indtil Kristus har vundet Skikkelse i eder! <sup class="versenum">20 </sup>- ja, jeg vilde ønske, at jeg nu var til Stede hos eder og kunde omskifte min Røst; thi jeg er rådvild over for eder.'
            'Gal 4,9-11 ': '<h3>Galaterne 4,9-11</h3><sup class="versenum">9 </sup>Men nu, da I have lært Gud at kende, ja, meget mere ere blevne kendte af Gud, hvor kunne I da atter vende tilbage til den svage og fattige Børnelærdom, som I atter forfra ville trælle under? <sup class="versenum">10 </sup>I tage Vare på Dage og Måneder og Tider og År. <sup class="versenum">11 </sup>Jeg frygter for, at jeg måske har arbejdet forgæves på eder.'

---

`Læs <a class="verse" verse="Gal 4,8-20 ">Gal 4,8-20. </a>Giv en kort gengivelse af, hvad Paulus siger i disse vers. Hvor alvorligt tager han de falske lærdomme, der findes hos galaterne?`

Paulus giver ikke en beskrivelse af, hvori galaternes religiøse ritualer nøjagtigt består; men det er tydeligt, at han havde falske tilbedelsessystemer i tankerne, der resulterede i åndelig slaveri. Han betragtede dem som så farlige og ødelæggende, at han skrev sit stærkt følelsesladede brev med advarsler til galaterne om, at det, de gjorde, var det samme som at vende sig fra barnekår til slaveri.

`Læs <a class="verse" verse="Gal 4,9-11 ">Gal 4,9-11. </a>Hvad siger Paulus, at galaterne gjorde, og som han fandt forkasteligt, selv om han ikke går i detaljer?`

Mange har fortolket Paulus’ henvisning til ”dage og måneder og tider og år“ som en indvending mod ikke alene ceremoniloven,
men også mod sabbatten. Men en sådan fortolkning går ud over beviserne. Hvis Paulus for det første virkelig ønskede at fremhæve sabbatten og andre specifikke jødiske skikke, kunne han med lethed have omtalt dem ved navn. For det andet gør Paulus det klart, at uanset, hvad det er, galaterne gør, har det ført dem fra frihed i Kristus til trældom. ”Hvis fejring af den syvende dag som sabbat bringer mennesker i trældom, må det betyde, at Skaberen selv blev underlagt trældom, da han fejrede verdens første sabbat!“ (*The SDA Bible Commentary*, 6. bind, s. 967). Og hvorfor ville Jesus ikke alene selv holde sabbatten, men også lære andre at holde den, hvis dens sande fejring på nogen måde berøvede mennesker den frihed, de har i ham? (Se <a class="verse" verse="Mark 2,27-28;">Mark 2,27-28;</a> <a class="verse" verse="Luk 13,10-16">Luk 13,10-16.</a>)

**Til at tænke over**

`Kan det tænkes, at der findes skikke i Syvende Dags Adventistkirken, der fratager os den frihed, vi har i Kristus? Eller kan det tænkes, at det ikke er skikkene i sig selv, der er problematiske, men i stedet vores holdning til dem? Hvordan kan en forkert holdning føre os ind i den form for trældom, som Paulus advarede galaterne så kraftigt imod?`
