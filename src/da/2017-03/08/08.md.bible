---
title: 'Aktiviteter og dialog'
date: 18/08/2017
bible:
    -
        name: BPH
        verses:
            'Gal 3,26-4,20 ': '<h3>Galaterne 3,26-4,20</h3><span class="chapternum">3 </span>I tåbelige galatere, hvordan kunne I komme sådan på afveje? Har nogen forhekset jer? Har vi ikke klart fortalt jer om Kristi død på korset? <sup class="versenum">2 </sup>Sig mig engang: Modtog I Helligånden, fordi I var gode til at overholde de jødiske love? Eller var det, fordi I greb om budskabet i tro? <sup class="versenum">3 </sup>Er I virkelig så tåbelige? I begyndte jeres kristenliv så godt i Åndens kraft. Vil I nu forsøge at fuldføre det ved jeres egne anstrengelser? <sup class="versenum">4 </sup>I har allerede været udsat for megen forfølgelse, siden I blev kristne. Har det hele været til ingen nytte? <sup class="versenum">5 </sup>Når Gud giver jer sin Ånds kraft og gør mirakler iblandt jer, er det så, fordi I er gode til at overholde de jødiske love, eller fordi I tror på det budskab, I fik fortalt?<sup class="versenum">6 </sup>Tænk på, at Abraham havde tro til Gud, og det var derfor, Gud accepterede ham. <sup class="versenum">7 </sup>I skal vide, at det er dem, der har tro som Abraham, der er de sande børn af Abraham. <sup class="versenum">8 </sup>Skriften har for længe siden gjort det klart, at Gud ville acceptere alle folkeslag på grund af deres tro. Det kan man se af det løfte, Gud gav Abraham, nemlig: „Gennem dig vil alle folkeslag blive velsignet.” <sup class="versenum">9 </sup>Derfor vil alle, der har den samme tillid til Gud, som Abraham havde, også opnå den samme velsignelse, som Abraham opnåede.<sup class="versenum">10 </sup>Alle, som prøver at blive accepteret af Gud på grundlag af lovgerninger, lever under Guds dom. Der står jo skrevet: „Enhver, som ikke holder fast ved og handler efter alt, hvad der er skrevet i denne lovbog, kommer under Guds dom.” <sup class="versenum">11 </sup>Det skulle være klart for enhver, at ingen opnår det evige liv ved at overholde alle lovene. Der står jo skrevet: „Den retskafne får livet ved sin tro.” <sup class="versenum">12 </sup>Men den jødiske lov bygger ikke på tro, men på overholdelse af alle lovene. Der står jo skrevet: „Den, der overholder alle disse love, vil få livet derved.” <sup class="versenum">13 </sup>Nu har Kristus frikendt os fra den dom, som følger af ikke at kunne overholde alle lovene. Det gjorde han ved selv at gå ind under dommen i stedet for at lade dommen ramme os. Da Jesus døde på korset, oplevede han Guds dom, for der står skrevet: „Den, der hænges op på et stykke træ, er under Guds dom.” <sup class="versenum">14 </sup>Da Jesus døde i stedet for os, nåede den velsignelse, som var lovet Abraham, ud til alle folkeslagene. Det betyder også, at det er ved tro, vi modtager Helligånden, som blev lovet os.<sup class="versenum">15 </sup>Lad mig prøve at forklare det for jer ved at bruge et dagligdags eksempel. Når et testamente først er underskrevet og gjort retsgyldigt, kan ingen føje noget til eller trække noget fra. <sup class="versenum">16 </sup>Sådan er det også med pagten mellem Gud og Abraham. Guds pagt med Abraham indeholdt et løfte om, at en af hans efterkommere ville blive til stor velsignelse. Skriften siger ikke „og dine efterkommere”, som om det gjaldt mange, men „og en af dine efterkommere”, og det vil sige Kristus. <sup class="versenum">17 </sup>Det, jeg mener, er, at det løfte om velsignelse, som pagten med Abraham indeholdt, blev ikke trukket tilbage, da Gud 430 år senere oprettede en pagt med hele Israels folk, lovens pagt. <sup class="versenum">18 </sup>Gud gav et løfte til Abraham på grundlag af sin nåde. Men hvis løftet om velsignelse bliver opfyldt ved, at man overholder loven, så er der ikke længere tale om et løfte, som opfyldes ved Guds nåde.<sup class="versenum">19 </sup>Hvad er så formålet med loven? Den blev nødvendig på grund af menneskers ondskab, og den skulle være i kraft, indtil den efterkommer, som løftet talte om, var kommet. Jødernes lov blev givet til Moses med engles hjælp, og Moses var som et mellemled mellem Gud og folket. <sup class="versenum">20 </sup>Gud gav ikke sine love direkte til folket. Men da han gav sit løfte til Abraham, skete det direkte, for Gud er ikke afhængig af et mellemled.<sup class="versenum">21 </sup>Er loven da i modstrid med Guds løfter? Selvfølgelig ikke! Havde der eksisteret et sæt lovregler, som kunne give evigt liv, så ville man kunne blive accepteret af Gud ved at overholde de regler. <sup class="versenum">22 </sup>Men det kan ikke lade sig gøre, for Skriften siger, at alle mennesker er under syndens magt. Det er kun ved tro på Jesus Kristus, at mennesker kan få del i det evige liv, som Gud har lovet.<sup class="versenum">23 </sup>Indtil det at tro på Kristus blev en mulighed, levede vi jøder som i et fangenskab og blev bevogtet af loven. <sup class="versenum">24 </sup>Den skulle holde os i skak, indtil Kristus kom, og vi dermed kunne blive accepteret af Gud på grundlag af vores tro på ham. <sup class="versenum">25 </sup>Og nu, da vi <em>er</em> kommet til tro, behøver vi ikke længere at blive bevogtet af den jødiske lov.<sup class="versenum">26 </sup>Gennem jeres tro på Jesus er I alle blevet Guds børn. <sup class="versenum">27 </sup>Alle I, som blev døbt til at tilhøre Kristus, har iklædt jer Kristus. <sup class="versenum">28 </sup>Der er opstået en helt ny enhed mellem jøder og grækere, slaver og frie folk, mænd og kvinder. Vi er alle blevet ét på grund af vores fælles tro på Kristus. <sup class="versenum">29 </sup>Da I nu tilhører Kristus, er I også åndeligt set børn af Abraham, og I er blevet medarvinger til det, som Gud for længe siden lovede Abraham.'
            'Matt 18,1-5 ': '<h3> Matthæus 18,1-5</h3><span class="chapternum">18 </span>Kort efter kom disciplene med et spørgsmål til Jesus: „Hvem er den største i Guds rige?” <sup class="versenum">2 </sup>Jesus kaldte da på et lille barn og stillede det midt i kredsen. <sup class="versenum">3 </sup>Så sagde han: „Det siger jeg jer: Hvis ikke I ændrer jeres måde at tænke på og bliver som små børn, kommer I slet ikke ind i Guds rige. <sup class="versenum">4 </sup>Den, der ydmyger sig og bliver som barnet her, er den største i Guds rige. <sup class="versenum">5 </sup>Og den, der accepterer et sådant lille barn, fordi det hører mig til, accepterer i virkeligheden mig.'
    -
        name: DN1933
        verses:
            'Gal 3,26-4,20 ': '<h3>Galaterne 3,26-4,20</h3><span class="chapternum">3 </span>O, I uforstandige Galatere! hvem har fortryllet eder, I, hvem Jesus Kristus blev malet for Øje som korsfæstet? <sup class="versenum">2 </sup>Kun dette vil jeg vide af eder: Var det ved Lovens Gerninger, I modtoge Ånden, eller ved i Tro at høre? <sup class="versenum">3 </sup>Ere I så uforstandige? ville I, som begyndte i Ånd, nu ende i Kød? <sup class="versenum">4 </sup>Have I da prøvet så meget forgæves? hvis det da virkelig er forgæves! <sup class="versenum">5 </sup>Mon da han, som meddeler eder Ånden og virker kraftige Gerninger iblandt eder, gør dette ved Lovens Gerninger eller ved, at I høre i Tro? <sup class="versenum">6 </sup>ligesom jo "Abraham troede Gud, og det blev regnet ham til Retfærdighed". <sup class="versenum">7 </sup>Erkender altså, at de, som ere af Tro, disse ere Abrahams Børn. <sup class="versenum">8 </sup>Men da Skriften forudså, at det er af Tro, at Gud retfærdiggør Hedningerne, forkyndte den forud Abraham det Evangelium: "I dig skulle alle Folkeslagene velsignes", <sup class="versenum">9 </sup>så at de, som ere af Tro, velsignes sammen med den troende Abraham.<sup class="versenum">10 </sup>Thi så mange, som holde sig til Lovens Gerninger, ere under Forbandelse; thi der er skrevet: "Forbandet hver den, som ikke bliver i alle de Ting, som ere skrevne i Lovens Bog, så han gør dem." <sup class="versenum">11 </sup>Men at ingen bliver retfærdiggjort for Gud ved Lov, er åbenbart, thi "deri retfærdige skal leve af Tro." <sup class="versenum">12 </sup>Men Loven beror ikke på Tro; men: "Den, som gør disse Ting, skal leve ved dem." <sup class="versenum">13 </sup>Kristus har løskøbt os fra Lovens Forbandelse, idet han blev en Forbandelse for os (thi der er skrevet: "Forbandet er hver den, som hænger på et Træ"), <sup class="versenum">14 </sup>for at Abrahams Velsignelse måtte komme til Hedningerne i Kristus Jesus, for at vi kunde få Åndens Forjættelse ved Troen.<sup class="versenum">15 </sup>Brødre! jeg taler på Menneskevis: Ingen ophæver dog et Menneskes stadfæstede Arvepagt eller føjer noget dertil. <sup class="versenum">16 </sup>Men Abraham og hans Sæd bleve Forjættelserne tilsagte; der siges ikke: "og Sædene", som om mange, men som om eet: "og din Sæd", hvilken er Kristus. <sup class="versenum">17 </sup>Jeg mener dermed dette: En Pagt, som forud er stadfæstet af Gud, kan Loven, som blev til fire Hundrede og tredive År senere, ikke gøre ugyldig, så at den skulde gøre Forjættelsen til intet. <sup class="versenum">18 </sup>Thi fås Arven ved Lov, da fås den ikke mere ved Forjættelse; men til Abraham har Gud skænket den ved Forjættelse.<sup class="versenum">19 </sup>Hvad skulde da Loven? Den blev føjet til for Overtrædelsernes Skyld (indtil den Sæd kom, hvem Forjættelsen gjaldt), besørget ved Engle, ved en Mellemmands Hånd. <sup class="versenum">20 </sup>Men en Mellemmand er ikke kun for een Part; Gud derimod er een. <sup class="versenum">21 </sup>Er da Loven imod Guds Forjættelser? Det være langtfra! Ja, hvis der var givet en Lov, som kunde levendegøre, da var Retfærdigheden virkelig af Lov. <sup class="versenum">22 </sup>Men Skriften har indesluttet alt under Synd, for at Forjættelsen skulde af Tro på Jesus Kristus gives dem, som tro. <sup class="versenum">23 </sup>Men førend Troen kom, holdtes vi indelukkede under Lovens Bevogtning til den Tro, som skulde åbenbares, <sup class="versenum">24 </sup>så at Loven er bleven os en Tugtemester til Kristus, for at vi skulde blive retfærdiggjorte af Tro. <sup class="versenum">25 </sup>Men efter at Troen er kommen, ere vi ikke mere under Tugtemester. <sup class="versenum">26 </sup>Thi alle ere I Guds Børn ved Troen på Kristus Jesus. <sup class="versenum">27 </sup>Thi I, så mange som bleve døbte til Kristus, have iført eder Kristus. <sup class="versenum">28 </sup>Her er ikke Jøde eller Græker; her er ikke Træl eller fri; her er ikke Mand og Kvinde; thi alle ere I een i Kristus Jesus. <sup class="versenum">29 </sup>Men når I høre Kristus til, da ere I jo Abrahams Sæd, Arvinger ifølge Forjættelse.'
            'Matt 18,1-5 ': '<h3> Matthæus 18,1-5</h3><span class="chapternum">18 </span>I den samme Stund kom Disciplene hen til Jesus og sagde: "Hvem er da den største i Himmeriges Rige?" <sup class="versenum">2 </sup>Og han kaldte et lille Barn til sig og stillede det midt iblandt dem <sup class="versenum">3 </sup>og sagde: "Sandelig, siger jeg eder, uden I omvende eder og blive som Børn, komme I ingenlunde ind i Himmeriges Rige. <sup class="versenum">4 </sup>Derfor, den, som fornedrer sig selv som dette Barn, han er den største i Himmeriges Rige. <sup class="versenum">5 </sup>Og den, som modtager et eneste sådant Barn for mit Navns Skyld, modtager mig.'

---

**Klassens aktiviteter**

Benyt evt. denne sabbat til at have en gæst på besøg, som har haft mulighed for at se på nogle af de spørgsmål, I har rejst til bibelteksten i løbet af klassens studier.

**Guds Ord**

* Læs stille og roligt bibelteksten igennem fra <a class="verse" verse="Gal 3,26-4,20 ">Gal 3,26-4,20. </a>Prøv for dig selv at:
  * inddele denne tekst i afsnit og giv dem overskrifter, så du får en klarere fornemmelse af, hvordan Paulus argumenterer
  * notere spørgsmål, du har til forståelsen af ord eller udtryk.
  
  ` `

* Sammenlign med andre i din klasse og drøft afsnit og ord og udtryk med hinanden.

` `

* Bibelen taler mange steder om at være et barn, et Guds barn etc.
  * Betyder de altid nøjagtigt det samme? Sml. <a class="verse" verse="Matt 18,1-5 ">Matt 18,1-5 </a>med teksten i Galaterbrevet.
* Hvordan vil du ud fra Det Nye Testamente argumentere for sabbatten?
  * Prøv at dele argumenter med din klasse og lav en god liste over argumenter, du kan bruge, når du taler med ikke adventister!
  
  ` `

**Uddybende spørgsmål**

* Hvad skal der til, for at et menneske kan blive medarving med Kristus?

` `

* Er noget menneske udelukket? Hvis ikke, bliver alle så frelst?

` `

**Mødet med dagligdagen**

* Hvordan opfatter vi adoption i vores kultur i dag? Er ”stedmødre“ gode eller dårlige?
  * Tænk over eksempler fra eventyr, litteratur m.m.
  
  ` `

* Hvilke forskelle er der mellem den adoption, Paulus omtaler og adoption, som den foregår i dag?

` `

**Forstå det bedre**

I det romerske samfund blev alle børn i en vis forstand ”adopterede“. Familiefaderen (den juridiske betegnelse var pater familias) vedkendte sig ved en officiel handling et barn født inden for hans husholdning. Det skete ikke ved alle fødsler. Hvis der var økonomisk vanskelige tider, hvis barnet var vanskabt, født af en slavinde, måske hvis det var en pige - i alle sådanne situationer var det langt fra unormalt, at familiefaderen ikke vedkendte sig barnet. I sådanne tilfælde blev barnet lagt ud, og i alle romerske byer var der på det offentlige torv et sted, hvor man kunne slippe af med uønskede babyer.
Det var imidlertid muligt for barnet at overleve, hvis en person bestemte sig for at adoptere den baby, der var lagt ud. Det skete gennem en juridisk handling, der oversat betyder ”fremmedes venlighed“ (*aliene misericordia*). Det er denne kærlighed til mennesker, som ingen andre ønsker, Gud viser, når han adopterer den udstødte.

Mange forskere opfatter Paulus’ henvisning ”dage, måneder, tider og år“ som en reference til de mange religiøse kalenderdage, som det hellenistiske samfund fulgte. ”Som hedninger havde Galaterne, før de blev kristne, observeret græsk-romerske rituelle kalendere.“ (Peter Oakes, *Galatians*, Paideia Commentary, Grand Rapids: Baker, 2015, s. 142). Året var overfyldt med dage, hvor man måtte tage hensyn til den ene eller den anden af de mange guddomme for at sikre sig mod uheld eller forbandelser. Som kristne skulle Galaterne have sluppet sådan overtro.

` `
