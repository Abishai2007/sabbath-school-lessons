---
title: 'Aktiviteter og dialog'
date: 08/09/2017
bible:
    -
        name: BPH
        verses:
            '1 Kor 13,1-3': '<h3>1 Korinterne 13,1-3</h3><span class="chapternum">13 </span>Om jeg så var i stand til at tale alle de jordiske og himmelske sprog, men ikke havde kærlighed, da var jeg som en rungende gonggong eller et støjende bækken.<sup class="versenum">2 </sup>Om jeg havde profetiens gave, havde åbenbaring om alle mysterier og havde al kundskab, om jeg havde den tro, der flytter bjerge, men ikke havde kærlighed, da var jeg intet.<sup class="versenum">3 </sup>Om jeg gav alle mine ejendele væk, om jeg ofrede mit liv for at få ære, men ikke havde kærlighed, da ville det intet gavne mig.'
            'Rom 13,8-10': '<h3>Romerne 13,8-10</h3><sup class="versenum">8 </sup>Undgå at leve i gæld, undtagen kærlighedsgælden over for din næste. Den, der lever i kærlighed til sine medmennesker, har opfyldt lovens hensigt. <sup class="versenum">9 </sup>Loven har mange bud: „Du må ikke bryde ægteskabet”, „Du må ikke begå drab”, „Du må ikke stjæle”, „Du må ikke begære, hvad der tilhører andre” og mange flere. Alle disse lovbud kan sammenfattes i et eneste bud, nemlig: „Elsk din næste som dig selv.” <sup class="versenum">10 </sup>Hvis du holder af dine medmennesker, vil du ikke gøre dem noget ondt. Altså opfylder man loven, når man viser kærlighed.'
            'Gal 5,5': '<h3>Galaterne 5,5</h3><sup class="versenum">5 </sup>Vi, der tror på Kristus, ser med stor forventning og forvisning frem til at blive accepteret af Gud på grund af vores tro. Den overbevisning har vi fra Helligånden. '
    -
        name: DN1933
        verses:
            '1 Kor 13,1-3': '<h3>1 Korinterne 13,1-3</h3><span class="chapternum">13 </span>Taler jeg med Menneskers og Engles Tunger, men ikke har Kærlighed, da er jeg bleven et lydende Malm eller en klingende Bjælde. <sup class="versenum">2 </sup>Og har jeg profetisk Gave og kender alle Hemmelighederne og al Kundskaben, og har jeg al Troen, så at jeg kan flytte Bjerge, men ikke har Kærlighed, da er jeg intet. <sup class="versenum">3 </sup>Og uddeler jeg alt, hvad jeg ejer, til de fattige og giver mit Legeme hen til at brændes, men ikke har Kærlighed, da gavner det mig intet.'
            'Rom 13,8-10': '<h3>Romerne 13,8-10</h3><sup class="versenum">8 </sup>Bliver ingen noget skyldige, uden det, at elske hverandre; thi den, som elsker den anden, har opfyldt Loven. <sup class="versenum">9 </sup>Thi det: "Du må ikke bedrive Hor; du må ikke slå ihjel; du må ikke stjæle; du må ikke begære," og hvilket andet bud der er, det sammenfattes i dette Ord: "Du skal elske din Næste som dig selv," <sup class="versenum">10 </sup>Kærligheden gør ikke ondt imod Næsten; derfor er Kærligheden Lovens Fylde.'
            'Gal 5,5': '<h3>Galaterne 5,5</h3><sup class="versenum">5 </sup>Vi vente jo ved Ånden af Tro Retfærdigheds Håb. '

---

**Guds Ord**

* Prøv individuelt og/eller sammen at læse nogle af Paulus’ breve igennem, ikke mindst den anden halvdel af dem, hvor han komme med praktiske råd om, hvordan vi bør leve.
  * Hvad siger Paulus i praksis om, hvordan man bør leve som kristen? Kan du give eksempler på, hvorledes hans råd forudsætter den etik, som moralloven og de Ti Bud fremstiller?
  
` `

* Hvad mener han med vendingen ”tro, virksom i kærlighed“? (Jf. <a class="verse" verse="Rom 13,8-10">Rom 13,8-10</a>)
  * Kan vi gøre godt mod andre mennesker uden at elske dem? (Jf. <a class="verse" verse="1 Kor 13,1-3">1 Kor 13,1-3</a>)
  * Hvad forskel gør det, om vi udfører det gode af kærlighed eller ej?
  
` `

* Hvad mener Paulus mon med vendingen ”det håb, som retfærdigheden giver“ (<a class="verse" verse="Gal 5,5">Gal 5,5</a>)?
  * Tænker han på din og min retfærdighed - eller på Jesu retfærdighed?
  * Hvad går håbet ud på?
    * Håber Paulus på en verden med ægte retfærdighed? Ellerer han (og du og jeg) kun interesseret i de positive følger, evigt liv etc.?
    
` `

**Uddybende spørgsmål**

* Hvad vil du/I sige til en person, der hævder, at hvis man holder sabbatten hellig, er man ”faldet ud af nåden“?
  * Hvad vil du sige til en person, der hævder, at hvis man er ophørt med at ”give falsk vidnesbyrd“, er man ”faldet ud af nåden“?
  
` `

* Hvis frihed i Kristus ikke betyder, at man kan leve lige, som man har lyst til, hvori består da denne frihed?
  * Giv eksempler.
  
` `

* Tænk over og drøft evigheden i Guds rige!
  * Hvordan tror du, at mennesker lever sammen i Guds rige?
    * Selvisk, uselvisk?
    * Holder de loven? Er der retfærdighed,lighed, ærlighed?
    
` `

**Mødet med dagligdagen**

* Mange mennesker med høje moralske standarder hjælper andre mennesker, fordi de føler, at de skal. Prøv at sætte dig i de fattige eller undertryktes sted!
  * Hvordan føles det, når andre hjælper dig, fordi de føler, at de skal?
  * Hvordan tror du, det opleves, når kristne hjælper, fordi de ønsker at stå sig bedre med Gud?
  
` `
  
**Til at tænke over**

For Martin Luther var det en afgørende del af den kristne frihed, at vi som kristne er sat fri til at elske andre for deres egen skyld! Vi gør det ikke for at fortjene os Guds nåde eller tilgivelse - den har vi allerede!

` `
