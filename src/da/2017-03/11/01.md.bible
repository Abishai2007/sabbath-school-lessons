---
title: 'Frihed i Kristus'
date: 02/09/2017
bible:
    -
        name: BPH
        verses:
            'Hebr 2,14-15 ': '<h3>Hebræerne 2,14-15</h3><sup class="versenum">14 </sup>Da nu de børn, der er tale om, er mennesker af kød og blod, var han nødt til selv at blive et menneske af kød og blod, for at han ved sin død kunne erobre magten fra ham, som ellers var herre over døden, nemlig Djævelen. <sup class="versenum">15 </sup>Således satte han menneskene fri fra dødsangstens tyranni, som de ellers skulle leve under hele livet. '
            'Gal 5,1-15': '<h3>Galaterne 5,1-15</h3><span class="chapternum">5 </span>Kristus har sat os i frihed, for at vi skulle blive ved med at leve i frihed. Derfor skal I stå fast på jeres frihed og ikke lade jer skubbe tilbage til en slavetilværelse.<sup class="versenum">2 </sup>Hør hvad jeg, Paulus, siger til jer: Hvis I lader jer omskære for at få Gud til at acceptere jer, så gavner Kristi død jer ikke. <sup class="versenum">3 </sup>Jeg vil sige det helt klart til ethvert menneske, som lader sig omskære for at blive som jøderne: Så er du også nødt til at overholde alle de jødiske lovregler! <sup class="versenum">4 </sup>I, der søger at blive accepteret af Gud ved at følge de jødiske love, har afbrudt forbindelsen med Kristus. I har sagt nej til Guds nåde! <sup class="versenum">5 </sup>Vi, der tror på Kristus, ser med stor forventning og forvisning frem til at blive accepteret af Gud på grund af vores tro. Den overbevisning har vi fra Helligånden. <sup class="versenum">6 </sup>For os, der tilhører Jesus Kristus, gør det ingen forskel, om et menneske er omskåret eller ej. Det eneste, der betyder noget, er den tro, der leves ud i kærlighed.<sup class="versenum">7 </sup>Det gik ellers så godt med jeres liv som kristne. Hvem har overtalt jer til at forlade sandheden? <sup class="versenum">8 </sup>En sådan overtalelse kommer bestemt ikke fra ham, der kaldte jer til at leve i nåden. <sup class="versenum">9 </sup>Pas på! En smule surdej kan gennemsyre hele dejen! <sup class="versenum">10 </sup>Men jeg tror nu alligevel på, at I vil være enige med mig. Så megen tiltro har jeg til Herren. Og de, der skaber forvirring iblandt jer, vil komme til at bøde for det, hvem de end er.<sup class="versenum">11 </sup>Kære venner, hvis jeg stadig forkyndte, at man skulle omskæres for at blive accepteret af Gud, så ville jøderne straks holde op med at forfølge mig. Så behøvede jeg heller ikke at forkynde det budskab om korset, der er dem så meget imod. <sup class="versenum">12 </sup>Gid de, der forvirrer jer med deres snak om omskærelse, ville lemlæste sig selv.<sup class="versenum">13 </sup>Kære venner, I er kaldet til et liv i frihed fra lovgerninger. Men misbrug ikke friheden. Gør den ikke til en undskyldning for at handle selvisk. Nej, I skal tjene hinanden i kærlighed. <sup class="versenum">14 </sup>Hele loven er samlet i én befaling, nemlig kærlighedsbudet: Du skal elske din næste som dig selv.<sup class="versenum">15 </sup>Hvis I altid kritiserer og bagtaler hinanden, så ender det med, at I ødelægger hinanden. '
            '1 Kor 6,20': '<h3>1 Korinterne 6,20</h3><sup class="versenum">20 </sup>Gud har ikke alene løskøbt jer, men også betalt en meget høj pris. Brug derfor jeres krop til ære for ham, som I tilhører.'
            'Gal 5,13': '<h3>Galaterne 5,13</h3><sup class="versenum">13 </sup>Kære venner, I er kaldet til et liv i frihed fra lovgerninger. Men misbrug ikke friheden. Gør den ikke til en undskyldning for at handle selvisk. Nej, I skal tjene hinanden i kærlighed. '
            'Gal 2,4 ': '<h3>Galaterne 2,4</h3><sup class="versenum">4 </sup>Jeg tog til Jerusalem, fordi nogle jøder var kommet til Antiokia og havde påstået, at man ikke kunne være kristen uden at blive omskåret. De havde sneget sig ind i menigheden under påskud af at være kristne, men de var ude på at ødelægge den frihed, vi har i Jesus, vores Frelser, og gøre os alle til slaver af de jødiske love. '
            'Rom 13,8': '<h3>Romerne 13,8</h3><sup class="versenum">8 </sup>Undgå at leve i gæld, undtagen kærlighedsgælden over for din næste. Den, der lever i kærlighed til sine medmennesker, har opfyldt lovens hensigt. '
            'Rom 8,1': '<h3>Romerne 8,1</h3><span class="chapternum">8 </span>Så er der da nu ingen fordømmelse for dem, der tilhører Jesus Kristus. '
            'Rom 8,4': '<h3>Romerne 8,4</h3><sup class="versenum">4 </sup>Derfor kan vi, som nu lever under Åndens ledelse—og ikke under syndens herredømme—opfylde lovens gode hensigt. '
    -
        name: DN1933
        verses:
            'Hebr 2,14-15 ': '<h3>Hebræerne 2,14-15</h3><sup class="versenum">14 </sup>Efterdi da Børnene ere delagtige i Blod og Kød, blev også han i lige Måde delagtig deri, for at han ved Døden skulde gøre den magtesløs, som har Dødens Vælde, det er Djævelen, <sup class="versenum">15 </sup>og befri alle dem, som på Grund af Dødsfrygt vare under Trældom al deres Livs Tid. '
            'Gal 5,1-15': '<h3>Galaterne 5,1-15</h3><span class="chapternum">5 </span>Til Friheden har Kristus frigjort os. Så står nu fast, og lader eder ikke atter holde under Trældoms Åg! <sup class="versenum">2 </sup>Se, jeg, Paulus, siger eder, at dersom I lade eder omskære, vil Kristus intet gavne eder. <sup class="versenum">3 </sup>Men jeg vidner atter for hvert Menneske, som lader sig omskære, at han er skyldig at opfylde hele Loven. <sup class="versenum">4 </sup>I ere tabte for Kristus, I, som retfærdiggøres ved Loven; I ere faldne ud af Nåden. <sup class="versenum">5 </sup>Vi vente jo ved Ånden af Tro Retfærdigheds Håb. <sup class="versenum">6 </sup>Thi i Kristus Jesus gælder hverken Omskærelse eller Forhud noget, men Tro, som er virksom ved Kærlighed.<sup class="versenum">7 </sup>I vare godt på Vej; hvem har hindret eder i at adlyde Sandhed? <sup class="versenum">8 </sup>Den Overtalelse kom ikke fra ham, som kaldte eder. <sup class="versenum">9 </sup>En liden Surdejg syrer hele Dejgen. <sup class="versenum">10 </sup>Jeg har den Tillid til eder i Herren, at I ikke ville mene noget andet; men den, som forvirrer eder, skal bære sin Dom, hvem han end er. <sup class="versenum">11 </sup>Men jeg, Brødre! dersom jeg endnu prædiker Omskærelse, hvor for forfølges jeg da endnu? Så er jo Korsets Forargelse gjort til intet. <sup class="versenum">12 </sup>Gid de endog måtte lemlæste sig selv, de, som forstyrre eder!<sup class="versenum">13 </sup>I bleve jo kaldede til Frihed, Brødre! kun at I ikke bruge Friheden til en Anledning for Kødet, men værer ved Kærligheden hverandres Tjenere! <sup class="versenum">14 </sup>Thi hele Loven er opfyldt i eet Ord, i det: "Du skal elske din Næste som dig selv." <sup class="versenum">15 </sup>Men når I bide og æde hverandre, da ser til, at I ikke fortæres af hverandre!'
            '1 Kor 6,20': '<h3>1 Korinterne 6,20</h3><sup class="versenum">20 </sup>Thi I bleve købte dyrt; ærer derfor Gud i eders Legeme!'
            'Gal 5,13': '<h3>Galaterne 5,13</h3><sup class="versenum">13 </sup>I bleve jo kaldede til Frihed, Brødre! kun at I ikke bruge Friheden til en Anledning for Kødet, men værer ved Kærligheden hverandres Tjenere! '
            'Gal 2,4 ': '<h3>Galaterne 2,4</h3><sup class="versenum">4 </sup>nemlig for de indsnegne falske Brødres Skyld, som jo havde listet sig ind for at lure på vor Frihed, som vi have i Kristus Jesus, for at de kunde gøre os til Trælle. '
            'Rom 13,8': '<h3>Romerne 13,8</h3><sup class="versenum">8 </sup>Bliver ingen noget skyldige, uden det, at elske hverandre; thi den, som elsker den anden, har opfyldt Loven. '
            'Rom 8,1': '<h3>Romerne 8,1</h3><span class="chapternum">8 </span>Så er der da nu ingen Fordømmelse for dem, som ere i Kristus Jesus. '
            'Rom 8,4': '<h3>Romerne 8,4</h3><sup class="versenum">4 </sup>for at Lovens Krav skulde opfyldes i os, som ikke vandre efter Kødet, men efter Ånden. '

---

> <p>Memory Text</p>
> ”Brødre, I blev kaldet til frihed. Brug blot ikke friheden som et påskud for kødet, men tjen hinanden i kærlighed” (<a class="verse" verse="Gal 5,13">Gal 5,13</a>).

**Introduktion**

I <a class="verse" verse="Gal 2,4 ">Gal 2,4 </a>henviste Paulus ganske kort til, hvor vigtigt det er at beskytte den ”frihed”, vi har i Kristus Jesus. Men hvad mener Paulus, når han så ofte taler om ”frihed”? Hvad indbefatter denne frihed? Hvor langt går den? Har den nogen grænser? Og hvilken forbindelse har frihed i Kristus med loven?

Paulus behandler disse spørgsmål ved at advare galaterne om to farer. Den første er lovtrældom. Paulus’ modstandere i Galatien var så optaget af at fortjene Guds nåde ved deres egne gerninger, at de havde glemt den frigørelse, Kristi gerning indebar, og den frelse, de allerede havde i Kristus ved tro. Den anden trussel er tendensen til at misbruge den frihed, Kristus har tilvejebragt for os, ved at falde tilbage i tøjlesløshed. De, som har dette synspunkt, går fejlagtigt ud fra, at frihed er uforenelig med loven.

Både lovtrældom og tøjlesløshed er i modstrid med loven; for begge holder deres tilhængere i en form for slaveri. Paulus appellerer til galaterne om at holde fast ved den sande frihed, som retmæssigt er deres i Kristus.

**Ugens tekster**

* <a class="verse" verse="Gal 5,1-15">Gal 5,1-15</a>
* <a class="verse" verse="1 Kor 6,20">1 Kor 6,20</a>
* <a class="verse" verse="Rom 8,1">Rom 8,1</a>
* <a class="verse" verse="Hebr 2,14-15 ">Hebr 2,14-15 </a>
* <a class="verse" verse="Rom 8,4">Rom 8,4</a>
* <a class="verse" verse="Rom 13,8">Rom 13,8</a>
