---
title: 'Den kristnes strid'
date: 11/09/2017
bible:
    -
        name: BIBELEN
        verses:
            'Rom 7,14-24': '<h3>Romerne 7,14-24</h3><span>14</span> Thi vi vide, at Loven er åndelig; men jeg er kødelig, solgt under Synden.<span>15</span> Thi jeg forstår ikke, hvad jeg udfører; thi ikke det, som jeg vil, øver jeg, men hvad jeg hader, det gør jeg.<span>16</span> Men når jeg gør det, jeg ikke vil, så samstemmer jeg med Loven i, at den er god.<span>17</span> Men nu er det ikke mere mig, som udfører det, men Synden, som bor i mig.<span>18</span> Thi jeg ved, at i mig, det vil sige i mit Kød, bor der ikke godt; thi Villien har jeg vel, men at udføre det gode formår jeg ikke;<span>19</span> thi det gode, som jeg vil, det gør jeg ikke; men det onde, som jeg ikke vil, det øver jeg.<span>20</span> Dersom jeg da gør det, som jeg ikke vil, så er det ikke mere mig, der udfører det, men Synden, som bor i mig.<span>21</span> Så finder jeg da den Lov for mig, som vil gøre det gode, at det onde ligger mig for Hånden<span>22</span> Thi jeg glæder mig ved Guds Lov efter det indvortes Menneske;<span>23</span> men jeg ser en anden Lov i mine Lemmer, som strider imod mit Sinds Lov og tager mig fangen under Syndens Lov, som er i mine Lemmer.<span>24</span> Jeg elendige Menneske! hvem skal fri mig fra dette Dødens Legeme?'
            'Gal 5,17': '<h3>Galaterne 5,17</h3><span>17</span> Thi Kødet begærer imod Ånden, og Ånden imod Kødet; disse stå nemlig hinanden imod,for at I ikke skulle gøre, hvad I have Lyst til.'
            'Rom 8,7': '<h3>Romerne 8,7</h3><span>7</span> efterdi Kødets Higen er Fjendskab imod Gud, thi det er ikke Guds Lov lydigt, det kan jo ikke heller være det.'
            'Joh 3,6': '<h3>Johannes 3,6</h3><span>6</span> Hvad der er født af Kødet, er Kød; og hvad der er født af Ånden, er Ånd.'
    -
        name: DN1933
        verses:
            'Rom 7,14-24': '<h3>Romerne 7,14-24</h3><sup class="versenum">14 </sup>Thi vi vide, at Loven er åndelig; men jeg er kødelig, solgt under Synden. <sup class="versenum">15 </sup>Thi jeg forstår ikke, hvad jeg udfører; thi ikke det, som jeg vil, øver jeg, men hvad jeg hader, det gør jeg. <sup class="versenum">16 </sup>Men når jeg gør det, jeg ikke vil, så samstemmer jeg med Loven i, at den er god. <sup class="versenum">17 </sup>Men nu er det ikke mere mig, som udfører det, men Synden, som bor i mig. <sup class="versenum">18 </sup>Thi jeg ved, at i mig, det vil sige i mit Kød, bor der ikke godt; thi Villien har jeg vel, men at udføre det gode formår jeg ikke; <sup class="versenum">19 </sup>thi det gode, som jeg vil, det gør jeg ikke; men det onde, som jeg ikke vil, det øver jeg. <sup class="versenum">20 </sup>Dersom jeg da gør det, som jeg ikke vil, så er det ikke mere mig, der udfører det, men Synden, som bor i mig. <sup class="versenum">21 </sup>Så finder jeg da den Lov for mig, som vil gøre det gode, at det onde ligger mig for Hånden <sup class="versenum">22 </sup>Thi jeg glæder mig ved Guds Lov efter det indvortes Menneske; <sup class="versenum">23 </sup>men jeg ser en anden Lov i mine Lemmer, som strider imod mit Sinds Lov og tager mig fangen under Syndens Lov, som er i mine Lemmer. <sup class="versenum">24 </sup>Jeg elendige Menneske! hvem skal fri mig fra dette Dødens Legeme? '
            'Gal 5,17': '<h3>Galaterne 5,17</h3><sup class="versenum">17 </sup>Thi Kødet begærer imod Ånden, og Ånden imod Kødet; disse stå nemlig hinanden imod,for at I ikke skulle gøre, hvad I have Lyst til. '
            'Rom 8,7': '<h3>Romerne 8,7</h3><sup class="versenum">7 </sup>efterdi Kødets Higen er Fjendskab imod Gud, thi det er ikke Guds Lov lydigt, det kan jo ikke heller være det. '
            'Joh 3,6': '<h3>Johannes 3,6</h3><sup class="versenum">6 </sup>Hvad der er født af Kødet, er Kød; og hvad der er født af Ånden, er Ånd. '

---

”For kødets lyst står Ånden imod, og Ånden står kødet imod. De to ligger i strid med hinanden, så I ikke kan gøre, hvad I vil“ (<a class="verse" verse="Gal 5,17">Gal 5,17</a>).

`Hvordan har du i dit eget liv som kristen oplevet den barske og smertefulde virkelighed i disse ord? Se også <a class="verse" verse="Rom 7,14-24">Rom 7,14-24</a>`

Den strid, som Paulus beskriver, er ikke ethvert menneskes strid; det handler specifikt om den indre kamp, der foregår i den kristne. Fordi mennesker er født med kødets lyst (<a class="verse" verse="Rom 8,7">Rom 8,7</a>), er det kun, når vi fødes igen ved Ånden, at den virkelige åndelige strid begynder at vise sig (<a class="verse" verse="Joh 3,6">Joh 3,6</a>). Det betyder ikke, at ikke-kristne aldrig oplever moralske konflikter; det gør de. Men selv en sådan konflikt er en følge af Åndens påvirkning. Den kristnes strid derimod, er af en helt anden dimension; for den troende har to naturer, kødet og Ånden, der kæmper mod hinanden.

Ned igennem historien har de kristne længtes efter at slippe for denne kamp. Nogle har forsøgt at gøre en ende på denne strid ved at isolere sig fra verden, mens andre har hævdet, at den syndige natur kan udslettes ved en eller anden guddommelig nådeshandling. Begge forsøg er en misforståelse. Helligåndens kraft kan virkelig undertrykke kødets lyster; men striden vil fortsætte på forskellige måder, indtil vi får et nyt legeme, når Jesus kommer igen. At flygte fra verden hjælper ikke; for uanset hvor vi tager hen, tager vi kampen med os, indtil vi dør, eller Jesus kommer igen.

Fordi vi har to naturer, er vi bogstaveligt talt på begge sider af striden samtidigt. Den åndelige del af os ønsker det, der er åndeligt, og afskyr kødet. Men den kødelige del af os længes efter de ting, der er kødelige og i modstrid med Ånden. Siden den omvendtes sind i sig selv er for svag til at modstå kødet, er vores eneste håb for at undertrykke kødet, at vi dagligt beslutter os for at stå på Åndens side imod vores syndige jeg. Dette er grunden til, at Paulus kommer med en så stærk opfordring til at vandre i Ånden.

**Til at tænke over**

`Hvilket råd kan du, ud fra din egen erfaring med kampen mellem disse to sider, give til en kristen, der forsøger at forstå den vedvarende kamp mod selvet?`
