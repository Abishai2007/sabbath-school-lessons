---
title: 'Åndens frugt'
date: 13/09/2017
bible:
    -
        name: BPH
        verses:
            'Matt 5,21-22 27-28; 22,35-40': '<h3> Matthæus 5,21-22. 27-28</h3><sup class="versenum">21 </sup>I har hørt, at der blev sagt til vores forfædre: ‚Du må ikke begå drab.’ Hvis nogen gør det, skal de stilles for retten. <sup class="versenum">22 </sup>Men <em>jeg</em> siger jer: Den, der blot bliver vred på en af sine nærmeste, burde stilles for retten. Og den, der kalder en anden for en forbandet idiot, burde straks stilles for en domstol. Og de, der kalder andre for ugudelige tåber, fortjener selv at blive kastet i Helvedes ild.<h3> Matthæus 5,27-28</h3><sup class="versenum">27 </sup>I ved, at Toraen siger: ‚Du må ikke bryde ægteskabet.’ <sup class="versenum">28 </sup>Men <em>jeg</em> siger jer, at enhver mand, der ser på en kvinde med tanker om utroskab, han har allerede begået ægteskabsbrud i sit hjerte. <h3> Matthæus 22,35-40</h3><sup class="versenum">35 </sup>De fik en af de skriftlærde til at spørge:<sup class="versenum">36 </sup>„Mester, hvilket bud er det vigtigste i Toraen?”<sup class="versenum">37 </sup>Jesus svarede: „Du skal elske Herren, din Gud, af hele dit hjerte, med liv og sjæl og med alle dine tanker. <sup class="versenum">38 </sup>Det er det største og fornemmeste bud. <sup class="versenum">39 </sup>Der er også et andet bud, som er lige så vigtigt: ‚Du skal elske din næste som dig selv.’ <sup class="versenum">40 </sup>Det er det, Toraen og profeterne drejer sig om.”'
            '1 Tim 4,12; 6,11 ': '<h3>1 Timoteus 4,12</h3><sup class="versenum">12 </sup>Lad ingen se ned på dig, fordi du er ung, men vær et forbillede for de troende både med dine ord og med dit liv. Vær et godt eksempel for dem, når det gælder kærlighed, trofasthed og renhed. <h3>1 Timoteus 6,11</h3><sup class="versenum">11 </sup>Flygt fra den slags fristelser, du Guds mand. Stræb i stedet efter altid at gøre det rette. Øv dig i gudsfrygt, tro, kærlighed, udholdenhed og nænsomhed. '
            '1 Kor 13,13;': '<h3>1 Korinterne 13,13</h3><sup class="versenum">13 </sup>Der er tre blivende fundamenter: tro, håb og kærlighed, <em>men størst af dem er kærligheden.</em>'
            'Joh 13,34-35': '<h3>Johannes 13,34-35</h3><sup class="versenum">34 </sup>Derfor giver jeg jer en ny befaling: I skal elske hinanden. Som jeg har elsket jer, skal I elske hinanden! <sup class="versenum">35 </sup>Hvis I har kærlighed til hinanden, vil alle kunne se, at I er mine disciple.”'
            'Gal 5,22-23': '<h3>Galaterne 5,22-23</h3><sup class="versenum">22-23 </sup>Men det, Helligånden frembringer i os, er: Kærlighed, glæde og fred; tålmodighed og hjælpsomhed; godhed og troskab; nænsomhed og selvbeherskelse. Ingen lov forbyder den slags ting.'
            '2 Kor 6,6;': '<h3>2 Korinterne 6,6</h3><sup class="versenum">6 </sup>Altid handler vi ud fra rene motiver, vi tænker, før vi taler, er tålmodige, viser venlighed, følger Helligåndens inspiration og viser kærlighed uden bagtanker. '
            '2 Tim 2,22': '<h3>2 Timoteus 2,22</h3><sup class="versenum">22 </sup>Flygt fra de ting, som frister unge mennesker, og stræb efter hæderlighed, trofasthed, kærlighed og fred ligesom alle de andre, der tror på og beder til Herren af et rent hjerte.'
            'Gal 5,6 ': '<h3>Galaterne 5,6</h3><sup class="versenum">6 </sup>For os, der tilhører Jesus Kristus, gør det ingen forskel, om et menneske er omskåret eller ej. Det eneste, der betyder noget, er den tro, der leves ud i kærlighed.'
            'Rom 5,5': '<h3>Romerne 5,5</h3><sup class="versenum">5 </sup>Og vi bliver ikke skuffet i vores forventning, for Gud har givet os Helligåndens kraft og fyldt vores hjerter med sin kærlighed.'
    -
        name: DN1933
        verses:
            'Matt 5,21-22 27-28; 22,35-40': '<h3> Matthæus 5,21-22. 27-28</h3><sup class="versenum">21 </sup>I have hørt, at der er sagt til de gamle: Du må ikke slå ihjel, men den, som slår ihjel, skal være skyldig for Dommen. <sup class="versenum">22 </sup>Men jeg siger eder, at hver den, som bliver vred på sin Broder uden Årsag, skal være skyldig for Dommen; og den, som siger til sin Broder: Raka! skal være skyldig for Rådet; og den, som siger: Du Dåre! skal være skyldig til Helvedes Ild. <h3> Matthæus 5,27-28</h3><sup class="versenum">27 </sup>I have hørt, at der er sagt: Du må ikke bedrive Hor. <sup class="versenum">28 </sup>Men jeg siger eder, at hver den, som ser på en Kvinde for at begære hende, har allerede bedrevet Hor med hende i sit Hjerte. <h3> Matthæus 22,35-40</h3><sup class="versenum">35 </sup>Og en af dem, en lovkyndig, spurgte og fristede ham og sagde: <sup class="versenum">36 </sup>"Mester, hvilket er det store Bud i Loven?" <sup class="versenum">37 </sup>Men han sagde til ham: "Du skal elske Herren din Gud med hele dit Hjerte og med hele din Sjæl og med hele dit Sind. <sup class="versenum">38 </sup>Dette er det store og første Bud. <sup class="versenum">39 </sup>Men et andet er dette ligt: Du skal elske din Næste som dig selv. <sup class="versenum">40 </sup>Af disse to Bud afhænger hele Loven og Profeterne."'
            '1 Tim 4,12; 6,11 ': '<h3>1 Timoteus 4,12</h3><sup class="versenum">12 </sup>Lad ingen ringeagte dig for din Ungdoms Skyld, men bliv et Forbillede for dem, som tro, i Tale, i Vandel, i Kærlighed, i Tro, i Renhed! <h3>1 Timoteus 6,11</h3><sup class="versenum">11 </sup>Men du, o Guds Menneske! fly disse Ting; jag derimod efter Retfærdighed, Gudsfrygt, Tro, Kærlighed, Udholdenhed, Sagtmodighed; '
            '1 Kor 13,13;': '<h3>1 Korinterne 13,13</h3><sup class="versenum">13 </sup>Så blive da Tro, Håb, Kærlighed disse tre; men størst iblandt disse er Kærligheden.'
            'Joh 13,34-35': '<h3>Johannes 13,34-35</h3><sup class="versenum">34 </sup>Jeg giver eder en ny Befaling, at I skulle elske hverandre, at ligesom jeg elskede eder, skulle også I elske hverandre. <sup class="versenum">35 </sup>Derpå skulle alle kende, at I ere mine Disciple, om I have indbyrdes Kærlighed."'
            'Gal 5,22-23': '<h3>Galaterne 5,22-23</h3><sup class="versenum">22 </sup>Men Åndens Frugt er Kærlighed, Glæde, Fred, Langmodighed, Mildhed, Godhed, Trofasthed, <sup class="versenum">23 </sup>Sagtmodighed, Afholdenhed Imod sådanne er Loven ikke, '
            '2 Kor 6,6;': '<h3>2 Korinterne 6,6</h3><sup class="versenum">6 </sup>ved Renhed, ved Kundskab, ved Langmodighed, ved Velvillighed, ved den Helligånd, ved uskrømtet Kærlighed, '
            '2 Tim 2,22': '<h3>2 Timoteus 2,22</h3><sup class="versenum">22 </sup>Men fly de ungdommelige Begæringer; jag derimod efter Retfærdighed, Troskab, Kærlighed og Fred sammen med dem, som påkalde Herren af et rent Hjerte; '
            'Gal 5,6 ': '<h3>Galaterne 5,6</h3><sup class="versenum">6 </sup>Thi i Kristus Jesus gælder hverken Omskærelse eller Forhud noget, men Tro, som er virksom ved Kærlighed.'
            'Rom 5,5': '<h3>Romerne 5,5</h3><sup class="versenum">5 </sup>men Håbet beskæmmer ikke; thi Guds Kærlighed er udøst i vore Hjerter ved den Helligånd, som blev given os. '

---

”Men Åndens frugt er kærlighed, glæde, fred, tålmodighed, venlighed, godhed, trofasthed, mildhed og selvbeherskelse. Alt dette er loven ikke imod!“ (<a class="verse" verse="Gal 5,22-23">Gal 5,22-23</a>).

`Hvordan genspejler lydighed mod De Ti Bud Åndens frugt, som den beskrives i disse vers? (Se også <a class="verse" verse="Matt 5,21-22 27-28; 22,35-40">Matt 5,21-22. 27-28; 22,35-40</a>).`

De Ti Bud er ikke et alternativ til kærlighed; de hjælper os til at finde ud af, hvordan vi skal vise kærlighed, både over for Gud og vores medmennesker. Uanset, hvor meget kærlighed går ud over lovens bogstav, er kærlighed ikke i strid med loven. Tanken om, at kærlighed til Gud og kærlighed til vores næste afskaffer De Ti Bud giver lige så meget mening som at sige, at kærlighed til naturen afskaffer loven om tyngdekraft.

I modsætning til de femten et-ords beskrivelser af kødets gerninger, beskrives Åndens frugt i ni elegante dyder. Forskere mener, at disse ni dyder er opstillet i tre grupper af tre; men der er meget lidt enighed om betydningen af deres rækkefølge. Nogle ser en underforstået henvisning til treenigheden i tallet tre; andre mener, at disse tre grupper af tre er en henvisning til, hvordan vi skal forholde os til Gud, til vores næste og til os selv; og andre ser listen dybest set som en beskrivelse af Jesus. Selv om hvert af disse synspunkter har noget i sig, bør den afgørende pointe ikke overses, nemlig at Paulus lægger meget stor vægt på kærlighed i den kristnes liv.

Den kendsgerning, at Paulus nævner kærlighed først af de ni dyder er ikke tilfældig. Han har allerede i <a class="verse" verse="Gal 5,6 ">Gal 5,6 </a>og 13 understreget den centrale rolle, kærlighed spiller i det kristne liv, og han indbefatter det i sine andre lister over dyder (<a class="verse" verse="2 Kor 6,6;">2 Kor 6,6;</a> <a class="verse" verse="1 Tim 4,12; 6,11 ">1 Tim 4,12; 6,11 </a>og <a class="verse" verse="2 Tim 2,22">2 Tim 2,22</a>). Alle de andre dyder findes også i ikke-kristne lister; men kærlighed er enestående for kristne lister. Alt dette viser, at kærlighed ikke kun bør ses som en af mange dyder, men som den afgø- rende kristne dyd, der er nøglen til alle de andre dyder. Kærlighed er Åndens ypperste frugt (<a class="verse" verse="1 Kor 13,13;">1 Kor 13,13;</a> <a class="verse" verse="Rom 5,5">Rom 5,5</a>), og den bør definere enhver kristens liv og holdninger (<a class="verse" verse="Joh 13,34-35">Joh 13,34-35</a>), uanset hvor svært det til tider kan være at vise kærlighed.

**Til at tænke over**

`Hvor meget selvfornægtelse kræver kærligheden? Kan man elske uden at fornægte sig selv? Hvad lærer Jesus os om kærlighed og selvfornægtelse?`
