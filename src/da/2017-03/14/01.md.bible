---
title: 'Jeg er stolt af Kristi kors'
date: 23/09/2017
bible:
    -
        name: BPH
        verses:
            '2 Kor 11,23-29': '<h3>2 Korinterne 11,23-29</h3><sup class="versenum">23 </sup>De siger, at de tjener Kristus. Nu bliver jeg helt ustyrlig: Det gør jeg da endnu mere end dem! Jeg har slidt og slæbt mere end dem, og jeg har været i fængsel flere gange, end de har. Jeg er blevet pryglet mere end dem og har ofte været døden nær. <sup class="versenum">24 </sup>Fem gange har jøderne givet mig de frygtelige 39 piskeslag. <sup class="versenum">25 </sup>Tre gange er jeg blevet slået med stokke, og én gang er jeg blevet stenet. Tre gange har jeg lidt skibbrud, og et helt døgn har jeg drevet rundt på havet. <sup class="versenum">26 </sup>Jeg har haft mange farlige rejser. Jeg har været i fare på floder, i fare blandt røvere, i fare blandt mine egne landsmænd og i fare blandt fremmede folkeslag. Jeg har været i fare i byer, i ørkener og på de oprørte have. Jeg har også været i fare midt iblandt mennesker, der gav sig ud for at være kristne. <sup class="versenum">27 </sup>Jeg har slidt, lidt afsavn og haft mange søvnløse nætter. Jeg har lidt sult og tørst, og mange gange har jeg fastet. Ofte har jeg frosset og manglet tøj at tage på. <sup class="versenum">28 </sup>Og oven i alt det daglige, ydre stress bekymrer jeg mig for, hvordan menighederne klarer sig. <sup class="versenum">29 </sup>Er det mærkeligt, at også jeg føler mig svag? Er det mærkeligt, at også jeg fristes til at give op, når andre falder fra? '
            'Gal 6,11-18': '<h3>Galaterne 6,11-18</h3><sup class="versenum">11 </sup>Det her skriver jeg selv. I kan kende min håndskrift på de store bogstaver. <sup class="versenum">12 </sup>De, der gerne vil gøre jøderne tilpas, prøver at tvinge jer til at blive omskåret. De ønsker nemlig ikke at blive forfulgt på grund af budskabet om, at Gud accepterer mennesker alene ved tro på Kristus, uden omskærelse. <sup class="versenum">13 </sup>De jødekristne, som lægger så meget vægt på omskærelse, overholder ikke selv alle de jødiske love, men de vil gerne have jer omskåret, så de kan prale af jeres omskærelse over for andre jøder. <sup class="versenum">14 </sup>Men hvis jeg skal prale af noget, bliver det kun af, at Jesus Kristus, vores Herre, døde på korset for vores skyld. På grund af hans død er verden som død for mig, og jeg er som død for verden. <sup class="versenum">15 </sup>Om man er omskåret eller ej har intet at gøre med at blive accepteret af Gud. Det, der betyder noget, er, om et menneske har modtaget det nye, åndelige liv.<sup class="versenum">16 </sup>Alle, som følger disse anvisninger, vil opleve Guds fred og barmhjertighed. De udgør det sande Israel, Guds folk.<sup class="versenum">17 </sup>Lad ingen volde mig flere bryderier. Det er jo mig og ikke de omtalte folk, der går rundt med ar på kroppen, og det gør jeg, fordi jeg fortæller om Jesus.<sup class="versenum">18 </sup>Herren Jesu Kristi nåde være med jeres ånd. Amen.'
            'Jer 9,22-23': '<h3>Jeremias 9,22-23</h3><sup class="versenum">22 </sup>Herren sagde: „Lad ikke den vise rose sig af sin visdom, helten af sin styrke, eller den rige af sin rigdom. <sup class="versenum">23 </sup>Nej, hvis nogen vil rose sig, så lad dem rose sig af dette ene: at de kender mig og forstår, at mine handlinger på jorden er motiveret af nåde, barmhjertighed og retfærdighed, og at jeg glæder mig over dem, der handler på samme måde som jeg.'
            'Rom 12,1-8': '<h3>Romerne 12,1-8</h3><span class="chapternum">12 </span>Kære venner, I har oplevet Guds nåde, og derfor beder jeg jer indtrængende om at give jer selv til ham som en levende offergave. Det glæder Gud, og det er den åndelige måde at tjene ham på. <sup class="versenum">2 </sup>Jeres liv skal ikke styres af verdens tankegang. Lad i stedet Guds Ånd forvandle jeres tanker og vaner, så I kan glæde ham ved at leve efter hans vilje som gode og modne kristne.<sup class="versenum">3 </sup>På grundlag af den nåde, som Gud har givet mig til at tjene ham, siger jeg til enhver af jer: Hav ikke højere tanker om jer selv, end hvad der er rimeligt, men bedøm jer selv ud fra, hvor stor en tro Gud har givet hver enkelt af jer. <sup class="versenum">4 </sup>Ligesom et legeme består af mange dele, og hver del har sin særlige funktion, <sup class="versenum">5 </sup>således udgør alle vi, som tilhører Kristus, ét legeme. Vi hører sammen i en enhed, og vi er hver for sig dele af det samme legeme. <sup class="versenum">6 </sup>Gud har i sin nåde givet os forskellige gaver, så vi kan hjælpe hinanden. De, der har profetisk gave, skal bruge den i forhold til den tro, de har fået. <sup class="versenum">7 </sup>De, der har gaver til at yde praktisk hjælp, skal gøre det med tjenersind. De, der har gaver til at undervise, bør tage sig af undervisningen. <sup class="versenum">8 </sup>De, der har gaver til at opmuntre andre, skal gøre dét. De, der har en givertjeneste, bør give uden bagtanke. De, der har en ledertjeneste, bør lede med omhu. De, der har en barmhjertighedstjeneste, bør tjene med glæde.'
            '2 Kor 4,10': '<h3>2 Korinterne 4,10</h3><sup class="versenum">10 </sup>Vi har ar og mærker efter pisk og har været døden nær i vores tjeneste for Jesus. Men så har vi til gengæld også oplevet hans livgivende kraft. '
            '2 Kor 5,17': '<h3>2 Korinterne 5,17</h3><sup class="versenum">17 </sup>Den, der kommer til tro på Kristus, bliver et nyt menneske. Det gamle liv er forbi, et nyt liv er begyndt. '
            'Rom 6,1-6': '<h3>Romerne 6,1-6</h3><span class="chapternum">6 </span>„Skal vi så ikke fortsætte med at synde, så Guds nåde kan blive endnu større?” er der måske nogle, der vil spørge. <sup class="versenum">2 </sup>Nej, bestemt ikke! Det er da meningsløst at fortsætte et syndigt liv, når synden ikke længere har magten over os! <sup class="versenum">3 </sup>Ved I ikke, at alle vi, der er døbt til at tilhøre Jesus, vores Frelser, blev ét med ham i hans død? <sup class="versenum">4 </sup>Jesus døde og blev begravet, men fik nyt liv ved Guds kraft. På samme måde er vores gamle liv dødt, og det blev begravet, da vi blev døbt, for at vi skulle leve et helt nyt liv. <sup class="versenum">5 </sup>Vi blev ét med Jesus i dåben. Da vi altså er ét med ham i en død, der ligner hans, skal vi også være ét med ham i et liv, der ligner hans. <sup class="versenum">6 </sup>Vi ved, at vores gamle levevis er korsfæstet med Kristus, så synden ikke længere har ret til at regere over os. Derfor er vi ikke længere slaver af synden. '
            'Gal 6,14': '<h3>Galaterne 6,14</h3><sup class="versenum">14 </sup>Men hvis jeg skal prale af noget, bliver det kun af, at Jesus Kristus, vores Herre, døde på korset for vores skyld. På grund af hans død er verden som død for mig, og jeg er som død for verden. '
    -
        name: DN1933
        verses:
            '2 Kor 11,23-29': '<h3>2 Korinterne 11,23-29</h3><sup class="versenum">23 </sup>Ere de Kristi Tjenere? Jeg taler i Vanvid: jeg er det mere. Jeg har lidt langt flere Besværligheder, fået langt flere Slag, været hyppigt i Fængsel, ofte i Dødsfare. <sup class="versenum">24 </sup>Af Jøder har jeg fem Gange fået fyrretyve Slag mindre end eet. <sup class="versenum">25 </sup>Tre Gange er jeg bleven pisket, een Gang stenet, tre Gange har jeg lidt Skibbrud, et Døgn har jeg tilbragt på Dybet; <sup class="versenum">26 </sup>ofte på Rejser, i Farer fra Floder, i Farer iblandt Røvere, i Farer fra mit Folk, i Farer fra Hedninger, i Farer i By, i Farer i Ørken, i Farer på Havet, i Farer iblandt falske Brødre; <sup class="versenum">27 </sup>i Møje og Anstrengelse, ofte i Nattevågen, i Hunger og Tørst, ofte i Faste, i Kulde og Nøgenhed; <sup class="versenum">28 </sup>foruden hvad der kommer til, mit daglige Overløb, Bekymringen for alle Menighederne. <sup class="versenum">29 </sup>Hvem er skrøbelig, uden at også jeg er det? hvem bliver forarget, uden at det brænder i mig? '
            'Gal 6,11-18': '<h3>Galaterne 6,11-18</h3><sup class="versenum">11 </sup>Ser nu, med hvor store Bogstaver jeg skriver til eder med min egen Hånd! <sup class="versenum">12 </sup>Alle de, som ville tage sig godt ud i Kødet, de tvinge eder til at lade eder omskære, alene for at de ikke skulle forfølges for Kristi Kors''s Skyld. <sup class="versenum">13 </sup>Thi ikke engang de, som lade sig omskære, holde selv Loven; men de ville, at I skulle lade eder omskære, for at de kunne rose sig af eders Kød. <sup class="versenum">14 </sup>Men det være langt fra mig at rose mig uden af vor Herres Jesu Kristi Kors,ved hvem Verden er korsfæstet for mig, og jeg for Verden. <sup class="versenum">15 </sup>Thi hverken Omskærelse eller Forhud er noget, men en ny Skabning. <sup class="versenum">16 </sup>Og så mange, som vandre efter denne Rettesnor, over dem være Fred og Barmhjertighed, og over Guds Israel!<sup class="versenum">17 </sup>Herefter volde ingen mig Besvær; thi jeg bærer Jesu Mærketegn på mit Legeme: <sup class="versenum">18 </sup>Vor Herres Jesu Kristi Nåde være med eders Ånd, Brødre! Amen.'
            'Jer 9,22-23': '<h3>Jeremias 9,22-23</h3><sup class="versenum">22 </sup>Sig: så lyder det fra <span style="font-variant: small-caps" class="small-caps">Herren</span>: De døde Legemer faldt som Gødning på Marken, som Skåret efter Høstmanden; ingen binder op.<sup class="versenum">23 </sup>Så siger <span style="font-variant: small-caps" class="small-caps">Herren</span>: Den vise rose sig ikke af sin Visdom, den stærke ikke af sin Styrke, den rige ikke af sin Rigdom; '
            'Rom 12,1-8': '<h3>Romerne 12,1-8</h3><span class="chapternum">12 </span>Jeg formaner eder altså, Brødre! ved Guds Barmhjertighed, til at fremstille eder Legemer som et levende, helligt, Gud velbehageligt Offer; dette er eders fornuftige Gudsdyrkelse. <sup class="versenum">2 </sup>Og skikker eder ikke lige med denne Verden, men vorder forvandlede ved Sindets Fornyelse, så I må skønne, hvad der er Guds Villie, det gode og velbehagelige og fuldkomne.<sup class="versenum">3 </sup>Thi ved den Nåde, som er given mig, siger jeg til enhver iblandt eder, at han ikke skal tænke højere om sig selv, end han bør tænke, men tænke med Betænksomhed, efter som Gud tildelte enhver Troens Mål. <sup class="versenum">4 </sup>Thi ligesom vi have mange Lemmer på eet Legeme, men Lemmerne ikke alle have den samme Gerning, <sup class="versenum">5 </sup>således ere vi mange eet Legeme i Kristus, men hver for sig hverandres Lemmer. <sup class="versenum">6 </sup>Men efterdi vi have forskellige Nådegaver efter den Nåde, som er given os, det være sig Profeti, da lader os bruge den i Forhold til vor Tro; <sup class="versenum">7 </sup>eller en Tjeneste, da lader os tage Vare på Tjenesten; eller om nogen lærer, på Lærergerningen; <sup class="versenum">8 </sup>eller om nogen formaner, på Formaningen; den, som uddeler, gøre det med Redelighed; den, som er Forstander, være det med Iver; den, som øver Barmhjertighed, gøre det med Glæde!'
            '2 Kor 4,10': '<h3>2 Korinterne 4,10</h3><sup class="versenum">10 </sup>altid bærende Jesu Dødelse om i Legemet, for at også Jesu Liv må åbenbares i vort Legeme. '
            '2 Kor 5,17': '<h3>2 Korinterne 5,17</h3><sup class="versenum">17 </sup>Derfor, om nogen er i Kristus, da er han en ny Skabning; det gamle er forbigangent, se, det er blevet nyt! '
            'Rom 6,1-6': '<h3>Romerne 6,1-6</h3><span class="chapternum">6 </span>Hvad skulle vi da sige? skulde vi blive ved i Synden, for at Nåden kunde blive desto større? <sup class="versenum">2 </sup>Det være langt fra! Vi, som jo ere døde fra Synden, hvorledes skulle vi endnu leve i den? <sup class="versenum">3 </sup>Eller vide I ikke, at vi, så mange som bleve døbte til Kristus Jesus, bleve døbte til hans Død? <sup class="versenum">4 </sup>Vi bleve altså begravne med ham ved Dåben til Døden, for at, ligesom Kristus blev oprejst fra de døde ved Faderens Herlighed, således også vi skulle vandre i et nyt Levned. <sup class="versenum">5 </sup>Thi ere vi blevne sammenvoksede med ham ved hans Døds Afbillede, skulle vi dog også være det ved hans Opstandelses, <sup class="versenum">6 </sup>idet vi erkende dette, at vort gamle Menneske blev korsfæstet med ham, for at Syndens Legeme skulde blive til intet, for at vi ikke mere skulde tjene Synden. '
            'Gal 6,14': '<h3>Galaterne 6,14</h3><sup class="versenum">14 </sup>Men det være langt fra mig at rose mig uden af vor Herres Jesu Kristi Kors,ved hvem Verden er korsfæstet for mig, og jeg for Verden. '

---

> <p>Memory Text</p>
> ”Men gid det aldrig må ske for mig, at jeg er stolt af andet end af vor Herre Jesu Kristi kors; ved ham er verden blevet korsfæstet for mig, og jeg for verden“ (<a class="verse" verse="Gal 6,14">Gal 6,14</a>).

**Introduktion**

Vi har haft et intenst studium af Galaterbrevet. Det skyldes, at brevet i sig selv er intenst. Overbevist om sit kald, overbevist om sandheden i det, han forkyndte – han sagde adskillige gange, at den sandhed, han forkyndte, kom fra Gud – skrev Paulus med den samme inspirerede glød som de gammeltestamentlige profeter Esajas, Jeremias og Hoseas. På samme måde, som de på deres tid bønfaldt Guds folk om at vende sig fra deres fejltagelser, gjorde Paulus det samme til mennesker på sin tid.

Selv om de umiddelbare forhold var anderledes, kunne Jeremias’ ord i virkeligheden passe lige så meget til galaterne, som de gjorde til folket på Jeremias’ tid: ”Dette siger Herren: Den vise skal ikke være stolt af sin visdom, den stærke skal ikke være stolt af sin styrke, den rige skal ikke være stolt af sin rigdom. Nej, den, der er stolt, skal være stolt af dette, at han har indsigt og kender mig. For jeg, Herren, øver trofasthed, ret og retfærdighed på jorden; det er, hvad jeg ønsker, siger Herren“ (<a class="verse" verse="Jer 9,22-23">Jer 9,22-23</a>).

Intet sted kan vi med større tydelighed se tomheden i al vores menneskelige visdom eller rigdom end ved Kristi kors, som er Paulus’ fokus i sit brev til den fejlende flok i Galatien.

**Ugens tekster**

* <a class="verse" verse="Gal 6,11-18">Gal 6,11-18</a>
* <a class="verse" verse="Rom 6,1-6">Rom 6,1-6</a>
* <a class="verse" verse="Rom 12,1-8">Rom 12,1-8</a>
* <a class="verse" verse="2 Kor 4,10">2 Kor 4,10</a>
* <a class="verse" verse="2 Kor 5,17">2 Kor 5,17</a>
* <a class="verse" verse="2 Kor 11,23-29">2 Kor 11,23-29</a>
