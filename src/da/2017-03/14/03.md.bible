---
title: 'Stolte af kroppen'
date: 25/09/2017
bible:
    -
        name: BPH
        verses:
            'Gal 1,7; 4,17 ': '<h3>Galaterne 4,17</h3><sup class="versenum">17 </sup>De mennesker, som ønsker, at I skal følge de jødiske lovregler, gør alt, for at I skal komme over på deres side. De tænker ikke på, hvad der er bedst for jer, men kun på at trække jer væk fra os, så I kan blive lige så ivrige efter at følge reglerne, som de selv er. '
            'Gal 6,12-13 ': '<h3>Galaterne 6,12-13</h3><sup class="versenum">12 </sup>De, der gerne vil gøre jøderne tilpas, prøver at tvinge jer til at blive omskåret. De ønsker nemlig ikke at blive forfulgt på grund af budskabet om, at Gud accepterer mennesker alene ved tro på Kristus, uden omskærelse. <sup class="versenum">13 </sup>De jødekristne, som lægger så meget vægt på omskærelse, overholder ikke selv alle de jødiske love, men de vil gerne have jer omskåret, så de kan prale af jeres omskærelse over for andre jøder. '
            'ApG 21,20-21': '<h3>Apostelenes gerninger 21,20-21</h3><sup class="versenum">20 </sup>Da de hørte det, lovpriste de Gud, men fortsatte: „Kære bror, du kan se, at tusinder og atter tusinder af jøder er kommet til tro, og de er alle ivrige efter at holde fast ved de jødiske, religiøse love. <sup class="versenum">21 </sup>De har fået fortalt, at du lærer jøderne i udlandet, at de skal gøre oprør mod Moses ved at holde op med at omskære deres børn og ved ikke længere at følge de jødiske traditioner. '
            '2 Tim 3,12': '<h3>2 Timoteus 3,12</h3><sup class="versenum">12 </sup>Alle, der ønsker at tjene Jesus Kristus og leve et gudfrygtigt liv, vil blive forfulgt. Sådan er det bare. '
            'Gal 1,13': '<h3>Galaterne 1,13</h3><sup class="versenum">13 </sup>I har hørt om, hvordan jeg engang levede som rettroende jøde. Jeg forfulgte de kristne af al magt og forsøgte at udrydde Guds menighed. '
    -
        name: DN1933
        verses:
            'Gal 1,7; 4,17 ': '<h3>Galaterne 1,7</h3><sup class="versenum">7 </sup>hvilket dog ikke er et andet, men det er kun nogle, som forvirre eder. og ville vende op og ned på Kristi Evangelium. <h3>Galaterne 4,17</h3><sup class="versenum">17 </sup>De ere nidkære for eder, dog ikke for det gode; men de ville udelukke eder, for at I skulle være nidkære for dem. '
            'Gal 6,12-13 ': '<h3>Galaterne 6,12-13</h3><sup class="versenum">12 </sup>Alle de, som ville tage sig godt ud i Kødet, de tvinge eder til at lade eder omskære, alene for at de ikke skulle forfølges for Kristi Kors''s Skyld. <sup class="versenum">13 </sup>Thi ikke engang de, som lade sig omskære, holde selv Loven; men de ville, at I skulle lade eder omskære, for at de kunne rose sig af eders Kød. '
            'ApG 21,20-21': '<h3>Apostelenes gerninger 21,20-21</h3><sup class="versenum">20 </sup>Men da de hørte dette, priste de Gud og de sagde til ham: "Broder! du ser, hvor mange Tusinder der er af Jøderne, som have antaget Troen, og de ere alle nidkære for Loven. <sup class="versenum">21 </sup>Men de have hørt om dig, at du lærer alle Jøderne ude iblandt Hedningerne at falde fra Moses og siger, at de ikke skulle omskære Børnene, ej heller vandre efter Skikkene. '
            '2 Tim 3,12': '<h3>2 Timoteus 3,12</h3><sup class="versenum">12 </sup>Ja, også alle de, som ville leve gudfrygtigt i Kristus Jesus, skulle forfølges. '
            'Gal 1,13': '<h3>Galaterne 1,13</h3><sup class="versenum">13 </sup>I have jo hørt om min Vandel forhen i Jødedommen, at jeg over al Måde forfulgte Guds Menighed og søgte at udrydde den. '

---

`Læs <a class="verse" verse="Gal 6,12-13 ">Gal 6,12-13. </a>Hvad siger Paulus i disse vers?`

Læs <a class="verse" verse="Gal 1,7; 4,17 ">Gal 1,7; 4,17. </a>Selv om Paulus tidligere havde hentydet til, hvad hans modstanderes agenda og motiver var, er hans udtalelser i <a class="verse" verse="Gal 6,12-13 ">Gal 6,12-13 </a>de første direkte kommentarer om sine modstandere. Han beskriver dem som ”stolte af det, der sker på jeres krop.“ Den bogstavelige betydning på græsk af ordet ”stolte“ er at påtage ”et godt ansigt“. Og ordet for ”ansigt“ er det samme som ordet for en skuespillers maske, og dette ord blev til og med brugt i overført betydning for den rolle, en skuespiller spillede. Paulus siger med andre ord, at disse mennesker var som skuespillere, der ønskede at få forsamlingens påskønnelse.

I en kultur baseret på ære og skam var ensretning af stor betydning, og de, der lærte vranglære, ser ud til at have ønsket større ære hos de andre jøder i Galatien såvel som hos de jødekristne i Jerusalem.

Paulus kommer med en vigtig pointe om deres motiver. De ønsker at undgå forfølgelse. Forfølgelse kan opfattes som den mere dramatiske form med fysisk mishandling, men den kan være lige så ødelæggende i de ”mildere“ udgaver som fx chikane og udelukkelse. Paulus havde tidligere forfulgt de kristne på den dramatiske måde (<a class="verse" verse="Gal 1,13">Gal 1,13</a>); men de kristne blev også udsat for den ”mildere“ form for forfølgelse.

De jødiske religiøse ledere havde stadigvæk stor politisk indflydelse på mange områder. De havde Roms officielle godkendelse; mange jødekristne var derfor ivrige efter at opretholde et godt forhold til dem. Urostifterne i Galatien kunne finde et fælles ståsted med de lokale jøder ved at omskære hedningerne og lære dem at følge Toraen. Dette ville ikke alene gøre dem i stand til at opretholde en venlig kontakt med synagogerne; men de kunne også forstærke deres bånd til de jødekristne i Jerusalem, som udviste en stadig stigende mistænksomhed over for det arbejde, der blev gjort blandt hedningerne (<a class="verse" verse="ApG 21,20-21">ApG 21,20-21</a>). Det er også sandsynligt, at deres handlinger kunne gøre deres vidnesbyrd over for jøderne mere effektivt.

Men uanset, hvilken situation Paulus havde i tankerne, er hans mening tydelig: ”Forfulgt bliver alle, som vil leve et gudfrygtigt liv i Kristus Jesus“ (<a class="verse" verse="2 Tim 3,12">2 Tim 3,12</a>).

**Til at tænke over**

`Tænk over de begrundelser, disse mennesker havde for at komme med vranglære. De var trods alt forholdsvis fornuftige. Hvad siger det os om, hvor let selv de ”bedste“ motiver kan føre os på afveje, hvis ikke vi er forsigtige? Hvornår har du sidst kommet til at gøre noget forkert ud fra de rigtige motiver?`
