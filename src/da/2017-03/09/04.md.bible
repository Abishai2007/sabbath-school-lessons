---
title: 'Jeg er, som I er'
date: 22/08/2017
bible:
    -
        name: BPH
        verses:
            '1 Kor 9,19-23 ': '<h3>1 Korinterne 9,19-23</h3><sup class="versenum">19 </sup>Fordi jeg således ikke er forpligtet over for nogen bestemt, kan jeg tjene alle mennesker, og mit mål er at vinde så mange som muligt for Kristus. <sup class="versenum">20 </sup>Når jeg er sammen med jøder, der jo lever under loven, gør jeg som dem, selvom jeg ikke selv er underlagt loven. Det gør jeg i håbet om at vinde dem for Kristus. <sup class="versenum">21 </sup>Når jeg er sammen med dem, der ikke kender til loven, bekymrer jeg mig ikke om den, for jeg ønsker at vinde dem for Kristus. Dog er det ikke sådan, at jeg er uden nogen lov fra Gud, for jeg er underlagt Kristi kærlighedslov. <sup class="versenum">22 </sup>Når jeg er sammen med de svage, opfører jeg mig, som om jeg selv var svag, for at jeg kan vinde de svage. På den måde prøver jeg så vidt muligt at identificere mig med alle mennesker i håb om, at i det mindste nogle af dem vil få det evige liv. <sup class="versenum">23 </sup>Alt dette gør jeg på grund af det budskab, jeg har fået betroet, og for at få del i de velsignelser, det indeholder.'
            'ApG 17,16-34;': '<h3>Apostelenes gerninger 17,16-34</h3><sup class="versenum">16 </sup>Mens Paulus ventede på dem i Athen, blev han mere og mere opbragt over alle de afgudsbilleder, han så rundt omkring i byen. <sup class="versenum">17 </sup>I synagogen om sabbatten debatterede han med de jøder og grækere, som kom der, og på ugens andre dage talte han med de mennesker, han traf på torvet.<sup class="versenum">18 </sup>På et tidspunkt faldt Paulus i snak med en gruppe filosoffer, både epikuræere og stoikere. Nogle sagde: „Sikke dog et snakkehoved!” Andre sagde: „Han vil vist have os til at tro på nogle nye, fremmede guder.” De kendte jo intet til Jesus, og det med opstandelsen fra de døde kunne de slet ikke forholde sig til. <sup class="versenum">19 </sup>De besluttede så at tage ham med hen til byens højeste rådsforsamling, Areopagos. „Vi vil gerne høre noget mere om den nye lære, som du kommer med,” sagde de. <sup class="versenum">20 </sup>„Det lyder jo temmelig fremmed for os, men vi vil gerne vide, hvad det hele går ud på.” <sup class="versenum">21 </sup>Det var nemlig sådan, at både byens indfødte borgere og tilflytterne fik meget tid til at gå med at fortælle og høre sidste nyt.<sup class="versenum">22 </sup>Så stod Paulus frem midt i Areopagos forsamlingen og sagde: „Højtærede mænd her i Athen! Jeg har lagt mærke til, at I er meget interesserede i åndelige spørgsmål. <sup class="versenum">23 </sup>Da jeg spadserede gennem byen, så jeg de mange religiøse symboler, som I bruger i jeres gudsdyrkelse. Der var blandt andet et alter med inskriptionen: ‚For en ukendt gud’. Den Gud, som I dyrker uden at kende, ham vil jeg gerne fortælle jer om. <sup class="versenum">24 </sup>Der er en Gud, som har skabt verden og alt, hvad der er i den. Han er Herre over både himlen og jorden. Han bor ikke i menneskeskabte templer. <sup class="versenum">25 </sup>Han har heller ikke brug for, at mennesker skal sørge for hans fornødenheder. Tværtimod, det er ham, der giver menneskene liv og ånde og alt andet. <sup class="versenum">26 </sup>Han lod alle racer nedstamme fra det samme menneske og spredte folkeslagene ud over hele jorden. Han har fastsat, hvor længe hvert folkeslag skal bestå, og hvor dets grænser skal gå. <sup class="versenum">27 </sup>Han skabte menneskene med en længsel efter Gud, så de i deres famlen måske kunne finde ham. Han er nemlig ikke ret langt borte fra en eneste af os, <sup class="versenum">28 </sup>for han giver os liv, bevægelse og eksistens, ligesom en af jeres egne digtere har sagt: ‚Vi tilhører også hans slægt.’ <sup class="versenum">29 </sup>Når vi er i slægt med Gud, så ligner vi ham, og så skal vi ikke tænke på Gud som et billede i guld, sølv eller sten, et billede, der er formet ud fra menneskelig tankegang og kunstnerisk dygtighed. <sup class="versenum">30 </sup>Nok har Gud båret over med tidligere tiders uvidenhed, men nu befaler han, at alle mennesker, hvor de end er, skal vende om til ham. <sup class="versenum">31 </sup>Han har nemlig fastsat en dag, hvor han vil afsige sin retfærdige dom over alle mennesker i hele verden. Det vil han gøre sammen med en bestemt mand, som han har udvalgt til den opgave, og for at hjælpe alle mennesker til at tro det, har han oprejst ham fra de døde.”<sup class="versenum">32 </sup>Da forsamlingen hørte, at nogen skulle være genopstået fra de døde, gav nogle sig til at le, mens andre sagde: „Det vil vi høre mere om en anden gang.” <sup class="versenum">33 </sup>Så forlod Paulus dem, <sup class="versenum">34 </sup>men der var nogle få mænd, der sluttede sig til ham og kom til tro, blandt andre Dionysios, som selv var medlem af Areopagos forsamlingen. Desuden var der en kvinde, der hed Damaris, og flere andre.'
            '1 Kor 8,8-13;': '<h3>1 Korinterne 8,8-13</h3><sup class="versenum">8 </sup>Det, vi spiser, gør hverken fra eller til over for Gud. Vi mister intet ved at afholde os fra bestemte spiser, og vi opnår intet over for Gud ved at holde os til bestemte spiser. <sup class="versenum">9 </sup>Men pas på, at I ikke ved at bruge den frihed, I har, får en medkristen til at miste troen. <sup class="versenum">10 </sup>Hvis nye, skrøbelige kristne ser jer spise offerkød i et afgudstempel, vil de så ikke drage den slutning, at så kan de også gøre det? Men for dem kan det betyde et tilbagefald til den gamle afgudsdyrkelse. <sup class="versenum">11 </sup>På den måde har jeres bedreviden ødelagt troen hos en svag medkristen, en, som Kristus ofrede sit liv for! <sup class="versenum">12 </sup>Hvis I forsynder jer imod jeres medkristne og får dem til at gå imod deres samvittighed, så har I dermed forsyndet jer imod Kristus. <sup class="versenum">13 </sup>Hvis det, at jeg spiser kød, får min medkristen til at miste troen, så vil jeg i al evighed afholde mig fra at spise kød.'
            'Gal 2,11-14': '<h3>Galaterne 2,11-14</h3><sup class="versenum">11 </sup>Engang, da Peter var på besøg i menigheden i Antiokia, var jeg nødt til at konfrontere og irettesætte ham, for han var helt forkert på den. <sup class="versenum">12 </sup>Da han først ankom, havde han intet imod at have spisefællesskab med de kristne, som ikke var jøder. Men da nogle af Jakobs jødiske bekendte fra Jerusalem kom, trak han sig tilbage fra fællesskabet med de ikke-jødiske kristne. Det gjorde han af frygt for dem, der mener, at man ikke kan være kristen uden også at være omskåret. <sup class="versenum">13 </sup>De øvrige jødekristne i Antiokia fulgte Peter i hans hykleri. Ja, selv Barnabas lod sig rive med ind i det.<sup class="versenum">14 </sup>Da jeg så, hvordan de jødekristne ledere gik på kompromis med sandheden, irettesatte jeg Peter i alles påhør. Jeg sagde til ham:„Selvom du er jøde, følger du jo ikke længere alle de jødiske skikke. Hvordan kan du så forlange, at de kristne, som ikke er jøder, skal antage jødiske skikke, før du kan acceptere dem? '
            '1 Kor 9,21 ': '<h3>1 Korinterne 9,21</h3><sup class="versenum">21 </sup>Når jeg er sammen med dem, der ikke kender til loven, bekymrer jeg mig ikke om den, for jeg ønsker at vinde dem for Kristus. Dog er det ikke sådan, at jeg er uden nogen lov fra Gud, for jeg er underlagt Kristi kærlighedslov. '
            'Gal 4,12 ': '<h3>Galaterne 4,12</h3><sup class="versenum">12 </sup>Kære venner, jeg beder jer inderligt om at leve, som jeg gør—i frihed fra disse ting—for jeg er blevet som jer ikke-jøder—frigjort fra de jødiske lovregler.I tog så venligt imod mig, da jeg kom til jer første gang. '
            'Gal 4,12': '<h3>Galaterne 4,12</h3><sup class="versenum">12 </sup>Kære venner, jeg beder jer inderligt om at leve, som jeg gør—i frihed fra disse ting—for jeg er blevet som jer ikke-jøder—frigjort fra de jødiske lovregler.I tog så venligt imod mig, da jeg kom til jer første gang. '
    -
        name: DN1933
        verses:
            '1 Kor 9,19-23 ': '<h3>1 Korinterne 9,19-23</h3><sup class="versenum">19 </sup>Thi skønt jeg er fri over for alle, har jeg dog gjort mig selv til Tjener for alle, for at jeg kunde vinde des flere. <sup class="versenum">20 </sup>Og jeg er bleven Jøderne som en Jøde, for at jeg kunde vinde Jøder; dem under Loven som en under Loven, skønt jeg ikke selv er under Loven, for at jeg kunde vinde dem, som ere under Loven; <sup class="versenum">21 </sup>dem uden for Loven som en uden for Loven, skønt jeg ikke er uden Lov for God, men under Kristi Lov, for at jeg kunde vinde dem, som ere uden for Loven. <sup class="versenum">22 </sup>Jeg er bleven skrøbelig for de skrøbelige, for at jeg kunde vinde de skrøbelige; jeg er bleven alt for alle, for at jeg i ethvert Fald kunde frelse nogle. <sup class="versenum">23 </sup>Men alt gør jeg for Evangeliets Skyld, for at jeg kan blive meddelagtig deri.'
            'ApG 17,16-34;': '<h3>Apostelenes gerninger 17,16-34</h3><sup class="versenum">16 </sup>Medens nu Paulus ventede på dem i Athen, harmedes hans Ånd i ham, da han så, at Byen var fuld af Afgudsbilleder. <sup class="versenum">17 </sup>Derfor talte han i Synagogen med Jøderne og de gudfrygtige og på Torvet hver Dag til dem, som han traf på. <sup class="versenum">18 </sup>Men også nogle af de epikuræiske og stoiske Filosoffer indlode sig i Ordstrid med ham; og nogle sagde: ""Hvad vil denne Ordgyder sige?"" men andre: ""Han synes at være en Forkynder af fremmede Guddomme;"" fordi han forkyndte Evangeliet om Jesus og Opstandelsen. <sup class="versenum">19 </sup>Og de toge ham og førte ham op på Areopagus og sagde: ""Kunne vi få at vide, hvad dette er for en ny Lære, som du taler om? <sup class="versenum">20 </sup>Thi du bringer os nogle fremmede Ting for Øren; derfor ville vi vide, hvad dette skal betyde."" <sup class="versenum">21 </sup>Men alle Atheniensere og de fremmede, som opholdt sig der, gave sig ikke Stunder til andet end at fortælle eller høre nyt. <sup class="versenum">22 </sup>Men Paulus stod frem midt på Areopagus og sagde: ""I athemiensiske Mænd! jeg ser, at I i alle Måder ere omhyggelige for eders Gudsdyrkelse. <sup class="versenum">23 </sup>Thi da jeg gik omkring og betragtede eders Helligdommen, fandt jeg også et Alter, på hvilket der var skrevet: ""For en ukendt Gud."" Det, som I således dyrke uden at kende det, det forkynder jeg eder. <sup class="versenum">24 </sup>Gud, som har gjort Verden og alle Ting, som ere i den, han, som er Himmelens og Jordens Herre, bor ikke i Templer, gjorte med Hænder, <sup class="versenum">25 </sup>han tjenes ikke heller af Menneskers Hænder som en, der trænger til noget, efterdi han selv giver alle Liv og Ånde og alle Ting. <sup class="versenum">26 </sup>Og han har gjort, at hvert Folk iblandt Mennesker bor ud af eet Blod på hele Jordens Flade, idet han fastsatte bestemte Tider og Grænserne for deres Bolig, <sup class="versenum">27 </sup>for at de skulde søge Gud, om de dog kunde føle sig frem og finde ham, skønt han er ikke langt fra hver enkelt af os; <sup class="versenum">28 </sup>thi i ham leve og røres og ere vi, som også nogle af eders Digtere have sagt: Vi ere jo også hans Slægt. <sup class="versenum">29 </sup>Efterdi vi da ere Guds Slægt, bør vi ikke mene, at Guddommen er lig Guld eller Sølv eller Sten, formet ved Menneskers Kunst og Opfindsomhed. <sup class="versenum">30 </sup>Efter at Gud altså har båret over med disse Vankundighedens Tider, byder han nu Menneskene at de alle og alle Vegne skulle omvende sig. <sup class="versenum">31 </sup>Thi han har fastsat en Dag, på hvilken han vil dømme Jorderige med Retfærdighed ved en Mand, som han har beskikket dertil, og dette har han bevist for alle ved at oprejse ham fra de døde." <sup class="versenum">32 </sup>Men da de hørte om de dødes Opstandelse, spottede nogle; men andre sagde: "Ville atter høre dig om dette." <sup class="versenum">33 </sup>Således gik Paulus ud fra dem. <sup class="versenum">34 </sup>Men nogle Mænd holdt sig til ham og troede; iblandt hvilke også var Areopagiten Dionysius og en Kvinde ved Navn Damaris og andre med dem.'
            '1 Kor 8,8-13;': '<h3>1 Korinterne 8,8-13</h3><sup class="versenum">8 </sup>Men Mad skal ikke bestemme vor Stilling over for Gud; hverken have vi Fortrin, om vi spise, eller stå tilbage, om vi ikke spise. <sup class="versenum">9 </sup>Men ser, til, at ikke denne eders Frihed skal blive til Anstød for de skrøbelige! <sup class="versenum">10 </sup>Thi dersom nogen ser dig, som har Kundskab, sidde til Bords i et Afgudshus, vil så ikke Samvittigheden hos den, som er skrøbelig, blive opbygget til at spise Afgudsofferkødet? <sup class="versenum">11 </sup>Den skrøbelige går jo til Grunde ved din Kundskab, Broderen, for hvis Skyld Kristus er død. <sup class="versenum">12 </sup>Men når I således Synde imod Brødrene og såre deres skrøbelige Samvittighed, Synde I imod Kristus. <sup class="versenum">13 </sup>Derfor, om Mad forarger min Broder, vil jeg aldrig i Evighed spise Kød, for at jeg ikke skal forarge min Broder.'
            'Gal 2,11-14': '<h3>Galaterne 2,11-14</h3><sup class="versenum">11 </sup>Men da Kefas kom til Antiokia, trådte jeg op imod ham for hans åbne Øjne, thi domfældt var han. <sup class="versenum">12 </sup>Thi førend der kom nogle fra Jakob, spiste han sammen med Hedningerne; men da de kom, trak han sig tilbage og skilte sig fra dem af Frygt for dem af Omskærelsen. <sup class="versenum">13 </sup>Og med ham hyklede også de øvrige Jøder, så at endog Barnabas blev dragen med af deres Hykleri. <sup class="versenum">14 </sup>Men da jeg så, at de ikke vandrede rettelig efter Evangeliets Sandhed, sagde jeg til Kefas i alles Påhør: Når du, som er en Jøde, lever på hedensk og ikke på jødisk Vis, hvor kan du da tvinge Hedningerne til at opføre sig som Jøder? '
            '1 Kor 9,21 ': '<h3>1 Korinterne 9,21</h3><sup class="versenum">21 </sup>dem uden for Loven som en uden for Loven, skønt jeg ikke er uden Lov for God, men under Kristi Lov, for at jeg kunde vinde dem, som ere uden for Loven. '
            'Gal 4,12 ': '<h3>Galaterne 4,12</h3><sup class="versenum">12 </sup>Vorder ligesom jeg, thi også jeg er bleven som I, Brødre! jeg beder eder. I have ikke gjort mig nogen Uret. '
            'Gal 4,12': '<h3>Galaterne 4,12</h3><sup class="versenum">12 </sup>Vorder ligesom jeg, thi også jeg er bleven som I, Brødre! jeg beder eder. I have ikke gjort mig nogen Uret. '

---

`Læs <a class="verse" verse="1 Kor 9,19-23 ">1 Kor 9,19-23. </a>Hvad siger Paulus i disse vers, som kan hjælpe os til bedre at forstå hans pointe i den sidste del af <a class="verse" verse="Gal 4,12">Gal 4,12</a>? (Se også <a class="verse" verse="ApG 17,16-34;">ApG 17,16-34;</a> <a class="verse" verse="1 Kor 8,8-13;">1 Kor 8,8-13;</a> <a class="verse" verse="Gal 2,11-14">Gal 2,11-14</a>).`

<a class="verse" verse="Gal 4,12 ">Gal 4,12 </a>kan synes en smule forvirrende. Hvorfor skulle galaterne være som Paulus, hvis han allerede var som dem?
Som vi så i gårsdagens studium ønskede Paulus, at de skulle være som ham i hans fuldstændige tro og tillid til tilstrækkeligheden i det, Kristus har gjort for at frelse os. Hans kommentar om, at han var som dem, var en påmindelse om, hvordan han var blevet en hedning ”uden lov“, så han kunne vinde hedningerne blandt dem med evangeliet, selv om han var jøde. Som den store missionær til den hedenske verden havde Paulus lært at forkynde evangeliet både til jøder
og hedninger. Ifølge <a class="verse" verse="1 Kor 9,19-23 ">1 Kor 9,19-23 </a>havde hans metoder faktisk været forskellige afhængigt af, hvem han forsøgte at nå, selv om evangeliet altid var det samme.

”Paulus var en pioner inden for det, vi i dag kalder kontekstualisering, nødvendigheden af at kommunikere evangeliet på en sådan måde, at det taler til mennesker i lyset af hele deres tilværelses sammenhæng.“ (Timothy George, *The New American Commentary: Galatians* (Nashville, Tenn.: Broadman & Holman Publishers, 1994), s. 321).

Paulus’ egen udtalelse i <a class="verse" verse="1 Kor 9,21 ">1 Kor 9,21 </a>antyder, at han mente, der er en grænse for, hvor langt man skal gå i at tilpasse forkyndelsen af evangeliet. Han nævner fx, at selv om man er fri til at vinde jøder og hedninger på forskellige måder, indbefatter denne frihed ikke retten til at leve et lovløst liv; for de kristne er ”under Kristi lov“.

Selv om det ikke altid er let at kontekstualisere, ”bør vi efterligne Paulus, så vidt vi er i stand til at adskille evangeliets kerne fra dets kulturelle svøb og kontekstualisere Kristi budskab uden at gå på kompromis med dets indhold.“ (Timothy George, *Galatians*, s. 321-322).

**Til at tænke over**

`Det er så let at gå på kompromis. Og ofte ser det ud til, at jo længere man har været en kristen, jo lettere er det. Hvorfor mon det er tilfældet? Betragt dig selv ærligt. Hvor meget kompromis har sneget sig ind i dit liv, og hvordan har du forsvaret det over for dig selv? Hvordan kan du rette op på det, og på hvilke områder føler du, at det er nødvendigt?`
