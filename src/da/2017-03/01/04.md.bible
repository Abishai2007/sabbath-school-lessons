---
title: 'Saulus i Damaskus'
date: 27/06/2017
bible:
    -
        name: BPH
        verses:
            'ApG 9,10-14;': '<h3>Apostelenes gerninger 9,10-14</h3><sup class="versenum">10 </sup>I Damaskus boede der en discipel, som hed Ananias. Til ham sagde Herren i et syn: „Ananias!” „Ja, Herre,” svarede han. <sup class="versenum">11 </sup>„Gå hen i Den Lige Gade. Find frem til det hus, der tilhører en mand ved navn Judas, og spørg efter Saul fra Tarsos. Han er ved at bede, <sup class="versenum">12 </sup>og han har i et syn set en mand ved navn Ananias komme ind til ham og lægge hænderne på ham, for at han kan få sit syn igen.”<sup class="versenum">13 </sup>„Jamen, Herre,” udbrød Ananias, „jeg har hørt så mange fortælle om alle de frygtelige ting, han har gjort mod de troende i Jerusalem. <sup class="versenum">14 </sup>Det siges, at han nu har fået fuldmagt fra ypperstepræsterne, så han kan arrestere alle, der tror på dig.”'
            'ApG 26,16-18': '<h3>Apostelenes gerninger 26,16-18</h3><sup class="versenum">16 </sup>Men rejs dig nu op og stå på dine ben, for jeg har åbenbaret mig for dig, fordi jeg har udvalgt dig til at være min tjener og mit vidne. Du skal fortælle mennesker om det, du har oplevet i dag, og om det, jeg i fremtiden vil vise dig, <sup class="versenum">17 </sup>når jeg redder dig ud af kløerne på dit eget folk og ud af kløerne på de andre folkeslag, som jeg vil sende dig til. <sup class="versenum">18 </sup>Jeg sender dig til dem, for at du skal åbne deres øjne, så de kan vende sig fra mørket til lyset, fra Satans magt til Guds magt, og så de kan modtage tilgivelse for deres synd og komme med blandt dem, der er renset ved troen på mig.’'
            'ApG 9,26-30': '<h3>Apostelenes gerninger 9,26-30</h3><sup class="versenum">26 </sup>Da Saul senere kom til Jerusalem, prøvede han at komme i forbindelse med de Jesus-troende dér, men de var bange for ham. De troede ikke på, at han virkelig var en discipel. <sup class="versenum">27 </sup>Men Barnabas tog sig af ham og førte ham til apostlene. Han forklarede dem, hvordan Saul på sin rejse havde set Herren, og hvad Herren havde sagt til ham. Han fortalte også, at Saul med stor frimodighed havde forkyndt om Jesus i Damaskus. <sup class="versenum">28 </sup>Fra da af kunne han færdes frit blandt de troende i Jerusalem. Han forkyndte ivrigt budskabet om Jesus. <sup class="versenum">29 </sup>Men så kom han til at diskutere med nogle græsktalende jøder, og de lagde planer om at slå ham ihjel. <sup class="versenum">30 </sup>Da menighedens ledere blev klar over, hvilken fare han befandt sig i, eskorterede de ham til havnebyen Cæsarea, hvorfra de sendte ham med skib til hans hjemby, Tarsos. '
            '1 Sam 16,7;': '<h3>1 Samuel 16,7</h3><sup class="versenum">7 </sup>Men Herren svarede: „Nej, det er ikke ham! Bedøm ikke en mand efter hans udseende og højde. Mennesker bedømmer hinanden efter det ydre, men Herren ser på hjertet.”'
            'ApG 26,12': '<h3>Apostelenes gerninger 26,12</h3><sup class="versenum">12 </sup>Det var med det i tanke, at jeg en dag var på vej til Damaskus med fuldmagt fra ypperstepræsterne. '
            'Matt 7,1;': '<h3> Matthæus 7,1</h3><span class="chapternum">7 </span>Lad være med at dømme andre, ellers bliver I selv dømt. '
            '1 Kor 4,5': '<h3>1 Korinterne 4,5</h3><sup class="versenum">5 </sup>Lad derfor være med at drage forhastede slutninger og dømme folk før tiden. Dommen kommer, når Herren kommer! Han vil bringe alt det frem i lyset, der har været skjult i mørket, og han vil åbenbare alle de skjulte motiver, der har været i menneskers hjerter. Da vil Gud give hver enkelt den ros, de fortjener.'
    -
        name: DN1933
        verses:
            'ApG 9,10-14;': '<h3>Apostelenes gerninger 9,10-14</h3><sup class="versenum">10 </sup>Men der var en Discipel i Damaskus, ved Navn Ananias, og Herren sagde til ham i et Syn: "Ananias!" Og han sagde: "Se, her er jeg, Herre!" <sup class="versenum">11 </sup>Og Herren sagde til ham: "Stå op, gå hen i den Gade, som kaldes den lige, og spørg i Judas''s Hus efter en ved Navn Saulus fra Tarsus; thi se, han beder. <sup class="versenum">12 </sup>Og han har i et Syn set en Mand, ved Navn Ananias, komme ind og lægge Hænderne på ham, for at han skulde blive seende." <sup class="versenum">13 </sup>Men Ananias svarede: "Herre! jeg har hørt af mange om denne Mand, hvor meget ondt han har gjort dine hellige i Jerusalem. <sup class="versenum">14 </sup>Og her har han Fuldmagt fra Ypperstepræsterne til at binde alle dem, som påkalde dit Navn." '
            'ApG 26,16-18': '<h3>Apostelenes gerninger 26,16-18</h3><sup class="versenum">16 </sup>Men rejs dig og stå på dine Fødder; thi derfor har jeg vist mig for dig, for at udkåre dig til Tjener og Vidne, både om det, som du har set, og om mine kommende Åbenbaringer for dig, <sup class="versenum">17 </sup>idet jeg udfrier dig fra Folket og fra Hedningerne, til hvilke jeg udsender dig <sup class="versenum">18 </sup>for at oplade deres Øjne, så de må omvende sig fra Mørke til Lys og fra Satans Magt til Gud, for at de kunne få Syndernes Forladelse og Lod iblandt dem, som ere helligede ved Troen på mig. '
            'ApG 9,26-30': '<h3>Apostelenes gerninger 9,26-30</h3><sup class="versenum">26 </sup>Men da han kom til Jerusalem, forsøgte han at holde sig til Disciplene; men de frygtede alle for ham, da de ikke troede, at han var en Discipel. <sup class="versenum">27 </sup>Men Barnabas tog sig af ham og førte ham til Apostlene; og han fortalte dem, hvorledes han havde set Herren på Vejen, og at han havde talt til ham, og hvorledes han i Damaskus havde vidnet frimodigt i Jesu Navn. <sup class="versenum">28 </sup>Og han gik ind og gik ud med dem i Jerusalem <sup class="versenum">29 </sup>og vidnede frimodigt i Herrens Navn. Og han talte og tvistedes med Hellenisterne; men de toge sig for at slå ham ihjel. <sup class="versenum">30 </sup>Men da Brødrene fik dette at vide, førte de ham ned til Kæsarea og sendte ham videre til Tarsus.'
            '1 Sam 16,7;': '<h3>1 Samuel 16,7</h3><sup class="versenum">7 </sup>Men <span style="font-variant: small-caps" class="small-caps">Herren</span> sagde til Samuel: "Se ikke på hans Ydre eller høje Vækst; thi jeg har vraget ham; Gud ser jo ikke, som Mennesker ser, thi Mennesker ser på det, som er for Øjnene, men <span style="font-variant: small-caps" class="small-caps">Herren</span> ser på Hjertet." '
            'ApG 26,12': '<h3>Apostelenes gerninger 26,12</h3><sup class="versenum">12 </sup>Da jeg i dette Øjemed drog til Damaskus med Fuldmagt og Myndighed fra Ypperstepræsterne, '
            'Matt 7,1;': '<h3> Matthæus 7,1</h3><span class="chapternum">7 </span>Dømmer ikke,for at I ikke skulle dømmes; thi med hvad Dom I dømme, skulle I dømmes, '
            '1 Kor 4,5': '<h3>1 Korinterne 4,5</h3><sup class="versenum">5 </sup>Derfor dømmer ikke noget før Tiden, førend Herren kommer, som både skal bringe for lyset det, som er skjult i Mørket, og åbenbare Hjerternes Råd; og da skal enhver få sin Ros fra Gud.'

---

Under sit møde med Jesus blev Saulus blind og fik påbud om at gå hen til et hus ejet af en mand ved navn Judas og vente på en anden mand, Ananias. Der er ingen tvivl om, at Saulus’ fysiske blindhed var en påmindelse om den endnu større åndelige blindhed, der havde fået ham til at forfølge Jesu tilhængere.

Da Jesus viste sig for ham på vejen til Damaskus, blev alt forandret. Hvor Saulus tidligere havde ment, at han havde ret, havde han taget helt fejl. I stedet for at arbejde for Gud havde han arbejdet mod ham. Saulus kom ind i Damaskus som en helt anden person end den stolte og nidkære farisæer, der havde forladt Jerusalem. I stedet for at spise og drikke tilbragte Saulus de første tre dage i Damaskus med at faste og bede, mens han tænkte over alt det, der var sket.

`Forestil dig, hvad der må være gået gennem Ananias’ tanker. Ikke alene troede Saulus, forfølgeren, nu på Jesus; han var nu også Guds udvalgte apostel, som skulle bringe evangeliet til hedningerne. <a class="verse" verse="ApG 9,10-14;">ApG 9,10-14;</a> <a class="verse" verse="ApG 26,16-18">ApG 26,16-18</a>`

Det er ikke så mærkeligt, at Ananias var en smule forvirret. Hvis menigheden i Jerusalem tøvede med at acceptere Paulus tre år efter hans omvendelse (<a class="verse" verse="ApG 9,26-30">ApG 9,26-30</a>), kan vi kun forestille os de spørgsmål og bekymringer, der har fyldt de troendes hjerter i Damaskus nogle få dage efter, at det skete.

Læg også mærke til, at Ananias fik et syn fra Herren, der fortalte ham den uventede nyhed om Saulus fra Tarsus; måske kun et syn kunne overbevise ham om, at det, han blev fortalt om Saulus, var sandt – at de jødiske troendes fjende nu var blevet en af dem.

Saulus havde forladt Jerusalem med fuldmagt og opgave fra ypperstepræsterne til at udrydde den kristne tro (<a class="verse" verse="ApG 26,12">ApG 26,12</a>); men Gud havde en helt anden opgave for Saulus, en, der var baseret på en langt højere myndighed. Saulus skulle bringe evangeliet til hedningerne. Denne tanke må have chokeret Ananias og de andre jødekristne måske endnu mere end selve Saulus’ omvendelse.

Saulus havde forsøgt at sætte en stopper for spredningen af den kristne tro; men nu ville Gud bruge ham til at udbrede den langt videre, end de jødekristne nogen sinde havde forestillet sig.

`Hvad fortæller disse tekster os om, hvor forsigtige vi bør være i vores vurdering af andre menneskers åndelige erfaringer? Hvilke fejl har du begået i din bedømmelse af andre, og hvad har du lært af disse fejl? <a class="verse" verse="1 Sam 16,7;">1 Sam 16,7;</a> <a class="verse" verse="Matt 7,1;">Matt 7,1;</a> <a class="verse" verse="1 Kor 4,5">1 Kor 4,5</a>`