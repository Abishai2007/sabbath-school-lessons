---
title: ПРЕСВІТЕРИ
date: 08/05/2017
bible:
    -
        name: UKR.
        verses:
            'Єзекіїль 34:8-10': '<h3> <span>Єзекіїль 34:8-10</span></h3><p><span><sup>8 </sup>Як живий Я, говорить Господь Бог, за те, що отара Моя полишена на здобич, і стала отара Моя за їжу для всякої польової звірини через брак пастиря, і пастирі Мої не шукають Моєї отари, а себе самих пасуть пастирі Мої, а отари Моєї не пасуть,</span></p><p><span><sup>9 </sup>тому, пастирі, послухайте слова Господнього:</span></p><p><span><sup>10 </sup>Так говорить Господь Бог: Ось Я на тих пастирів, і зажадаю з їхньої руки отари Моєї, і відірву їх від пасіння отари, і ті пастирі не будуть уже пасти самих себе, й Я врятую Свою отару з їхніх уст, і вони не будуть їм за їжу.</span></p>'
            '1 Петра 5:1-4': '<h3> <span>1 Петра 5:1-4</span></h3><p><span><span>5 </span>Тож благаю між вами пресвітерів, співпресвітер та свідок Христових страждань, співучасник слави, що повинна з''явитись:</span></p><p><span><sup>2 </sup>пасіть стадо Боже, що у вас, наглядайте не з примусу, але добровільно по-Божому, не для брудної наживи, а ревно,</span></p><p><span><sup>3 </sup>не пануйте над спадком Божим, але будьте для стада за взір.</span></p><p><span><sup>4 </sup>А коли Архипастир з''явиться, то одержите ви нев''янучого вінка слави.</span></p>'
            'Захарія 11:17': '<h3> <span>Захарія 11:17</span></h3><p><span><sup>17 </sup>Горе негідному пастиреві, який покидає отару! Меч на рамено його та в його праве око: конче всохне рамено йому, і конче стемніє його праве око!</span></p>'
            'Єремія 10:21': '<h3> <span>Єремія 10:21</span></h3><p><span><sup>21 </sup>Бо пастирі стали безглузді, і вони не звертались до Господа, тому не щастилося їм, і розпорошене все їхнє стадо...</span></p>'

---

### ПРЕСВІТЕРИ

`Прочитайте <a class="verse" verse="1 Петра 5:1-4">1 Петра 5:1-4</a>. Як лідери громади мають ставитися до своєї ролі в церкві? Як ці принципи можуть бути застосовані до кожного з нас, незалежно від нашої ролі?`

Петро починає своє повчання для пресвітерів із зауваження, що сам він – співпресвітер. Потім апостол згадує ще два факти про себе: він свідок Христових страждань, співучасник слави, що має відкритися. Говорячи це, Петро підкреслює першу якість, необхідну пресвітерові: він має розуміти важливість Христових страждань за нас та значення великої надії, яку Він нам пропонує.

Апостол порівнює пресвітера з пастирем, котрий пасе Боже стадо. Порівняння Церкви зі стадом овець говорить про те, що її члени іноді блукають, як вівці. Тому їм потрібний пастир, який би направляв їх у громаду та допомагав налагоджувати взаємовідносини між її членами. Пресвітер також повинен подавати скромний приклад того, як має поводитися християнин.

`Яке попередження пастирям ми знаходимо в наступних віршах? <a class="verse" verse="Єремія 10:21">Єремія 10:21</a>; <a class="verse" verse="Єзекіїль 34:8-10">Єзекіїль 34:8-10</a>; <a class="verse" verse="Захарія 11:17">Захарія 11:17</a>.`

Завдання християнського керівника полягає в тому, аби поводитися з людьми в церкві так терпляче, як пастухи поводяться зі своїми вівцями. Пресвітери повинні в ніжній манері збирати членів громади для спільного поклоніння Богові та свідчення про Ісуса тим, хто потребує Його спасіння.

Петро також зазначає, що пресвітери мають піклуватися про паству охоче, без примусу. Не завжди легко знайти людей, готових узяти на себе керівництво церквою. Це особливо очевидно під час роботи виборчого комітету. Щоб громада добре функціонувала, необхідно призначити відповідних людей на конкретні служіння. З певних причин чимало людей не хоче брати на себе керівну роль. Деякі з цих ролей вимагають значних затрат часу, а люди, які підходять для таких ролей, можливо, уже мають багато обов’язків. Інші можуть відчути, що недостатньо добре підготовлені для служіння. Однак Петро наголошує: коли нас просять, ми повинні охоче брати на себе лідерство, якщо маємо таку можливість.
