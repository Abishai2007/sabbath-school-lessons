---
title: 'КЕРІВНИЦТВО У ФОРМІ СЛУЖІННЯ'
date: 09/05/2017
bible:
    -
        name: UKR.
        verses:
            'Від Матвія 20:24-28': '<h3> <span>Від Матвія 20:24-28</span></h3><p><span><sup>24 </sup>Як почули це десятеро, стали гніватися на обох тих братів.</span></p><p><span><sup>25 </sup>А Ісус їх покликав і промовив: Ви знаєте, що князі народів панують над ними, а вельможі їх тиснуть.</span></p><p><span><sup>26 </sup>Не так буде між вами, але хто великим із вас хоче бути, хай буде слугою він вам.</span></p><p><span><sup>27 </sup>А хто з вас бути першим бажає, нехай буде він вам за раба.</span></p><p><span><sup>28 </sup>Так само й Син Людський прийшов не на те, щоб служили Йому, а щоб послужити, і душу Свою дати на викуп за багатьох!</span></p>'
            'Від Матвія 20:20-23': '<h3> <span>Від Матвія 20:20-23</span></h3><p><span><sup>20 </sup>Тоді приступила до Нього мати синів Зеведеєвих, і вклонилась, і просила від Нього чогось.</span></p><p><span><sup>21 </sup>А Він їй сказав: Чого хочеш? Вона каже Йому: Скажи, щоб обидва сини мої ці сіли в Царстві Твоїм праворуч один, і ліворуч від Тебе один.</span></p><p><span><sup>22 </sup>А Ісус відповів і сказав: Не знаєте, чого просите. Чи ж можете ви пити чашу, що Я її питиму або христитися хрищенням, що я ним хрищуся? Вони кажуть Йому: Можемо.</span></p><p><span><sup>23 </sup>Він говорить до них: Ви питимете Мою чашу і будете христитися хрищенням, що Я ним хрищуся. А сидіти праворуч Мене та ліворуч не Моє це давати, а кому від Мого Отця те вготовано.</span></p>'
            'Від Матвія 20:25': '<h3> <span>Від Матвія 20:25</span></h3><p><span><sup>25 </sup>А Ісус їх покликав і промовив: Ви знаєте, що князі народів панують над ними, а вельможі їх тиснуть.</span></p>'
            'Від Матвія 20:28': '<h3> <span>Від Матвія 20:28</span></h3><p><span><sup>28 </sup>Так само й Син Людський прийшов не на те, щоб служили Йому, а щоб послужити, і душу Свою дати на викуп за багатьох!</span></p>'
            'До филипян 2:4-8': '<h3> <span>До филип''ян 2:4-8</span></h3><p><span><sup>4 </sup>Нехай кожен дбає не про своє, але кожен і про інших.</span></p><p><span><sup>5 </sup>Нехай у вас будуть ті самі думки, що й у Христі Ісусі!</span></p><p><span><sup>6 </sup>Він, бувши в Божій подобі, не вважав за захват бути Богові рівним,</span></p><p><span><sup>7 </sup>але Він умалив Самого Себе, прийнявши вигляд раба, ставши подібним до людини; і подобою ставши, як людина,</span></p><p><span><sup>8 </sup>Він упокорив Себе, бувши слухняний аж до смерти, і то смерти хресної...</span></p>'
            '1 Петра 5:3': '<h3> <span>1 Петра 5:3</span></h3><p><span><sup>3 </sup>не пануйте над спадком Божим, але будьте для стада за взір.</span></p>'

---

### КЕРІВНИЦТВО У ФОРМІ СЛУЖІННЯ

`Прочитайте тексти <a class="verse" verse="1 Петра 5:3">1 Петра 5:3</a> і <a class="verse" verse="Від Матвія 20:24-28">Від Матвія 20:24-28</a>. Які важливі принципи християнського керівництва містяться в цих віршах?`

У грецькому тексті <a class="verse" verse="1 Петра 5:3">1 Петра 5:3</a> ключове слово – «катакюріеуонтес». Це слово зустрічається також у <a class="verse" verse="Від Матвія 20:25">Від Матвія 20:25</a> і означає «володіти» або «панувати» над кимось. Отже, повчання пастирям у <a class="verse" verse="1 Петра 5:3">1 Петра 5:3</a> можна перекласти таким чином: «Не пануйте над тими, кого вам довірили». Ця порада перегукується зі словами Ісуса в <a class="verse" verse="Від Матвія 20:25">Від Матвія 20:25</a>.

Уривок <a class="verse" verse="Від Матвія 20:20-23">Від Матвія 20:20-23</a> дає можливість побачити контекст висловлювання Ісуса в <a class="verse" verse="Від Матвія 20:24-28">Від Матвія 20:24-28</a>. Мати Якова й Івана підійшла до Ісуса із проханням, щоб у встановленому Христом Царстві її сини сиділи праворуч і ліворуч від Нього.

«Ісус поставився до них ласкаво, не докоряв за егоїстичне бажання піднестися над своїми братами. Він читав їхні серця і знав глибину прихильності до Нього. Їхня любов не була проявом лише людського почуття, хоч і була заплямована людським егоїзмом, – вона випливала із джерела Його спасенної любові. Христос не бажав докорити їм, а тільки поглибити й очистити їхні почуття» (Е. Уайт. Христос – надія світу, с. 548).

Ісус пояснив, що таке почесне місце дарує Отець, а не Він. Далі Спаситель уточнив, що головною відмінністю між Його Царством і царствами язичницьких народів є тип керівника. Хто бажає бути більшим у Царстві Ісуса, той має стати слугою, бо керівники в Його Царстві будуть подібні до Нього. «Син Людський – прийшов Він не для того, щоб служили Йому, а щоб послужити й віддати Свою душу як викуп за багатьох!» (<a class="verse" verse="Від Матвія 20:28">Від Матвія 20:28</a>).

Отже, Петро закликає церковних лідерів до такого ж ідеалу: вони мають виявляти такі ж покірність та самозречення, як і Христос.

`Прочитайте вірші <a class="verse" verse="До филипян 2:4-8">До филипян 2:4-8</a>. Як слова Павла перегукуються з настановами Петра? Як можна виконати ці поради апостолів?`
