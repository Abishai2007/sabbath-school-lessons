---
title: 'РИЧИТЬ, МОВ ЛЕВ'
date: 11/05/2017
bible:
    -
        name: UKR.
        verses:
            'До євреїв 11:13-16': '<h3> <span>До євреїв 11:13-16</span></h3><p><span><sup>13 </sup>Усі вони повмирали за вірою, не одержавши обітниць, але здалека бачили їх, і повітали, і вірували в них, та визнавали, що вони на землі чужаниці й приходьки.</span></p><p><span><sup>14 </sup>Бо ті, що говорять таке, виявляють, що шукають батьківщини.</span></p><p><span><sup>15 </sup>І коли б вони пам''ятали ту, що вийшли з неї, то мали б були час повернутись.</span></p><p><span><sup>16 </sup>Та бажають вони тепер кращої, цебто небесної, тому й Бог не соромиться їх, щоб звати Себе їхнім Богом, бо Він приготував їм місто.</span></p>'
            '1 Петра 5:8-10': '<h3> <span>1 Петра 5:8-10</span></h3><p><span><sup>8 </sup>Будьте тверезі, пильнуйте! Ваш супротивник диявол ходить, ричучи, як лев, що шукає пожерти кого.</span></p><p><span><sup>9 </sup>Противтесь йому, тверді в вірі, знавши, що ті самі муки трапляються й вашому братству по світі.</span></p><p><span><sup>10 </sup>А Бог усякої благодаті, що покликав вас до вічної слави Своєї в Христі, нехай Сам удосконалить вас, хто трохи потерпів, хай упевнить, зміцнить, уґрунтує.</span></p>'
            '1 Петра 5:10': '<h3> <span>1 Петра 5:10</span></h3><p><span><sup>10 </sup>А Бог усякої благодаті, що покликав вас до вічної слави Своєї в Христі, нехай Сам удосконалить вас, хто трохи потерпів, хай упевнить, зміцнить, уґрунтує.</span></p>'
            '1 Петра 5:8': '<h3> <span>1 Петра 5:8</span></h3><p><span><sup>8 </sup>Будьте тверезі, пильнуйте! Ваш супротивник диявол ходить, ричучи, як лев, що шукає пожерти кого.</span></p>'

---

### РИЧИТЬ, МОВ ЛЕВ

Як ми вже зазначали, Петро писав своє послання в той час, коли Церква переживала переслідування. Для його читачів тема великої боротьби була не просто абстрактною богословською ідеєю; на відміну від нас сьогодні, вони на власному досвіді пізнали весь тягар цієї боротьби.

`Прочитайте <a class="verse" verse="1 Петра 5:8-10">1 Петра 5:8-10</a>; Об’явл. 12:7-9. Що ці тексти повідомляють нам про походження зла та дії сатани в нашому світі?`

Книга Об’явлення показує, що християни залучені до вселенської битви між силами добра і зла. Ця книга повідомляє, що сили добра очолює Ісус – «Боже Слово», «Цар над царями і Господь над господарями» (Об’явл. 19:13, 16). Силами зла керує диявол, сатана, представлений в образі дракона (Об’явл. 12:7-9; 20:7, 8). Хоч популярні ЗМІ і навіть деякі християни заперечують реальність сатани, насправді диявол – це могутня істота, котра бажає нам тільки зла. Однак доброю новиною є те, що врешті-решт він буде назавжди знищений (Об’явл. 20:9, 10).

Петро не применшує загрози, яка походить від диявола. «Диявол – ходить і ричить, мов лев, шукаючи, кого б поглинути» (<a class="verse" verse="1 Петра 5:8">1 Петра 5:8</a>). Апостол також зазначає, що його читачі можуть побачити силу диявола у своїх нинішніх стражданнях. Але ці страждання завершаться вічною славою (<a class="verse" verse="1 Петра 5:10">1 Петра 5:10</a>).

`Ще раз прочитайте текст <a class="verse" verse="1 Петра 5:10">1 Петра 5:10</a>. Про що говорить нам апостол?`

Хоч ми не знаємо точно, у чому полягали згадані автором випробування, однак можемо відзначити надію, яку висловлює Петро. Так, диявол реальний, велика боротьба реальна, наші страждання реальні. Але «Бог усякої благодаті» переміг диявола. Тому, які б випробування не спіткали нас, якщо ми силою Ісуса залишимося вірними навіть до смерті (див. <a class="verse" verse="До євреїв 11:13-16">До євреїв 11:13-16</a>), перемога нам забезпечена.

`Як ми можемо навчитися відстоювати свою віру і бути вірними до кінця, незалежно від обставин?`