---
title: 'ЖИТИ ЯК ХРИСТИЯНИН'
date: 09/04/2017
bible:
    -
        name: UKR.
        verses:
            '2 Тимофію 3:15-17': '<h3> <span>2 Тимофію 3:15-17</span></h3><p><span><sup>15 </sup>І ти знаєш з дитинства Писання святе, що може зробити тебе мудрим на спасіння вірою в Христа Ісуса.</span></p><p><span><sup>16 </sup>Усе Писання Богом надхнене, і корисне до навчання, до докору, до направи, до виховання в праведності,</span></p><p><span><sup>17 </sup>щоб Божа людина була досконала, до всякого доброго діла готова.</span></p>'
            'Від Матвія 22:29': '<h3> <span>Від Матвія 22:29</span></h3><p><span><sup>29 </sup>Ісус же промовив у відповідь їм: Помиляєтесь ви, не знавши писання, ні Божої сили.</span></p>'
            'До євреїв 4:12': '<h3> <span>До євреїв 4:12</span></h3><p><span><sup>12 </sup>Бо Боже Слово живе та діяльне, гостріше від усякого меча обосічного, проходить воно аж до поділу душі й духа, суглобів та мозків, і спосібне судити думки та наміри серця.</span></p>'
            '1 Петра 2:1-3': '<h3> <span>1 Петра 2:1-3</span></h3><p><span><span>2 </span>Отож, відкладіть усяку злобу, і всякий підступ, і лицемірство, і заздрість, і всякі обмови,</span></p><p><span><sup>2 </sup>і, немов новонароджені немовлята, жадайте щирого духовного молока, щоб ним вирости вам на спасіння,</span></p><p><span><sup>3 </sup>якщо ви спробували, що добрий Господь.</span></p>'
            '1 Петра 2:1': '<h3> <span>1 Петра 2:1</span></h3><p><span><span>2 </span>Отож, відкладіть усяку злобу, і всякий підступ, і лицемірство, і заздрість, і всякі обмови,</span></p>'
            '1 Петра 2:2': '<h3> <span>1 Петра 2:2</span></h3><p><span><sup>2 </sup>і, немов новонароджені немовлята, жадайте щирого духовного молока, щоб ним вирости вам на спасіння,</span></p>'

---

### ЖИТИ ЯК ХРИСТИЯНИН 

Другий розділ Першого послання Петра починається словом «отож», що вказує на продовження початої раніше розмови. У першому розділі послання говорилося про подвиг Христа заради нас і наш відгук на цей подвиг. У наступному розділі апостол розвиває цю думку. 

`Прочитайте тексти <a class="verse" verse="1 Петра 2:1-3">1 Петра 2:1-3</a>. Що апостол говорить про те, як ми повинні жити?` 

Апостол виголошує два заклики, підкреслюючи, що християни мають подвійний обов’язок. У першому заклику він перераховує негативні звички та риси, які потрібно відкинути; другий заклик указує на те, до чого нам потрібно прагнути. 

Насамперед Петро закликає християн позбутися зла, обману, лицемірства, заздрості й усіляких обмов (<a class="verse" verse="1 Петра 2:1">1 Петра 2:1</a>). Зробивши це, християни будуть поводитися інакше, ніж більшість оточуючих. Відкинувши зло, вони не завдають шкоди іншим, навпаки, шукають для них добра. Відмовившись від підступності, вони нікого не обманюють, залишаючись відкритими й чесними. Християни не заздрять багатшим за них. Вони задоволені своєю долею і щасливі. Також християни не роблять нічого, що може зашкодити чужій репутації. 

У другому заклику Петро використовує образ немовляти, яке жадає молока (<a class="verse" verse="1 Петра 2:2">1 Петра 2:2</a>). Щоб жити християнським життям, недостатньо відмовитися від поганих учинків. Таке життя було б позбавлене сенсу. Віруючий має шукати духовної їжі з такою ж енергією, з якою голодна дитина просить молока. Петро вказує читачам на джерело духовної їжі – Слово Боже (див. також <a class="verse" verse="До євреїв 4:12">До євреїв 4:12</a>; <a class="verse" verse="Від Матвія 22:29">Від Матвія 22:29</a>; <a class="verse" verse="2 Тимофію 3:15-17">2 Тимофію 3:15-17</a>). Завдяки Біблії ми можемо зростати духовно й морально, оскільки в ній маємо найбільш повне об’явлення Ісуса Христа. А в Ісусі нам дароване об’явлення характеру і природи Святого Бога, Якого ми любимо та Якому служимо. 

`Як згадані два заклики пов’язані між собою? Яким чином пошук духовної їжі в Слові може допомогти нам відкинути перераховані Петром погані звички й риси?` 
