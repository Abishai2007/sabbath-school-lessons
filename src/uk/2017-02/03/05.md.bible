---
title: 'ЦАРСЬКЕ СВЯЩЕНСТВО'
date: 12/04/2017
bible:
    -
        name: UKR.
        verses:
            '1 Петра 2:5, 9, 10': '<h3> <span>1 Петра 2:5</span></h3><p><span><sup>5 </sup>І самі, немов те каміння живе, будуйтеся в дім духовий, на священство святе, щоб приносити жертви духовні, приємні для Бога через Ісуса Христа.</span></p><h3> <span>1 Петра 2:9</span></h3><p><span><sup>9 </sup>Але ви вибраний рід, священство царське, народ святий, люд власности Божої, щоб звіщали чесноти Того, Хто покликав вас із темряви до дивного світла Свого,</span></p><h3> <span>1 Петра 2:10</span></h3><p><span><sup>10 </sup>колись ненарод, а тепер народ Божий, колись непомилувані, а тепер ви помилувані!</span></p>'
            'До галатів 3:29': '<h3> <span>До галатів 3:29</span></h3><p><span><sup>29 </sup>А коли ви Христові, то ви Авраамове насіння й за обітницею спадкоємці.</span></p>'
            'Вихід 19:3-6': '<h3> <span>Вихід 19:3-6</span></h3><p><span><sup>3 </sup>А Мойсей увійшов до Бога. І кликнув до нього Господь із гори, говорячи: Скажеш отак дому Якова, і звістиш синам Ізраїля:</span></p><p><span><sup>4 </sup>Ви бачили, що Я зробив був Єгиптові, і носив вас на крилах орлиних, і привів вас до Себе.</span></p><p><span><sup>5 </sup>А тепер, коли справді послухаєте Мого голосу, і будете дотримувати заповіту Мого, то станете Мені власністю більше всіх народів, бо вся земля то Моя!</span></p><p><span><sup>6 </sup>А ви станете Мені царством священиків та народом святим. Оце ті речі, що про них будеш казати Ізраїлевим синам.</span></p>'
            'Вихід 19:6': '<h3> <span>Вихід 19:6</span></h3><p><span><sup>6 </sup>А ви станете Мені царством священиків та народом святим. Оце ті речі, що про них будеш казати Ізраїлевим синам.</span></p>'

---

### ЦАРСЬКЕ СВЯЩЕНСТВО 

У книзі Вихід Господь звернувся до Мойсея з такими словами: «Скажеш отак дому Якова, і звістиш синам Ізраїля: Ви бачили, що Я зробив був Єгиптові, і носив вас на крилах орлиних, і привів вас до Себе. А тепер, коли справді послухаєте Мого голосу і будете дотримувати заповіту Мого, то станете Мені власністю більше всіх народів, бо Моя вся земля – то Моя! А ви станете Мені царством священиків та народом святим» (<a class="verse" verse="Вихід 19:3-6">Вихід 19:3-6</a>). 

Ось Добра звістка, проголошена за півтора тисячоліття до Голгофи: Бог спасає Свій народ, звільняючи його від гріховності й порочних кайданів, та велить йому як особливому народові заповіту любити і слухатися Його перед очима всього світу. 

`Прочитайте тексти <a class="verse" verse="1 Петра 2:5, 9, 10">1 Петра 2:5, 9, 10</a> та <a class="verse" verse="Вихід 19:6">Вихід 19:6</a>. Що має на увазі Петро, називаючи християн «царським священством» і «святим народом»? Що це говорить нам, християнам-адвентистам сьомого дня про наші зобов’язання?` 

«Духовний дім», «рід вибраний», «царське священство», «Божий народ» – усі ці біблійні словосполучення відображають особливі відносини, які Бог мав з нащадками Авраама. Тепер у контексті Нового Завіту, у контексті подвигу Христа Петро використовує ту саму мову заповіту, застосовуючи її до членів Церкви. Дані Ізраїлеві обітниці заповіту тепер поширюються не тільки на євреїв, котрі вірять в Ісуса, а й на віруючих язичників. Так, завдяки Ісусові язичники також можуть називатися дітьми Авраама. «А якщо ви Христові, то ви є нащадками Авраама і, згідно з обітницею, – спадкоємці» (<a class="verse" verse="До галатів 3:29">До галатів 3:29</a>). Через Христа кожна людина, незалежно від свого походження, може стати частиною «царського священства». 

`«Царське священство», «святий народ»... Чи відповідає життя кожного з нас і життя всієї громади цим високим званням? Якщо ні, то що ми можемо зробити, аби виправити ситуацію?` 
