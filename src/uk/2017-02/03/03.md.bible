---
title: 'ЖИВИЙ КАМІНЬ'
date: 10/04/2017
bible:
    -
        name: UKR.
        verses:
            'Від Матвія 21:42': '<h3> <span>Від Матвія 21:42</span></h3><p><span><sup>42 </sup>Ісус промовляє до них: Чи ви не читали ніколи в Писанні: Камінь, що його будівничі відкинули, той наріжним став каменем; від Господа сталося це, і дивне воно в очах наших!</span></p>'
            'До римлян 9:33': '<h3> <span>До римлян 9:33</span></h3><p><span><sup>33 </sup>як написано: Ось Я кладу на Сіоні камінь спотикання та скелю спокуси, і кожен, хто вірує в Нього, не посоромиться!</span></p>'
            'Псалми 118:22': '<h3> <span>Псалми 118:22</span></h3><p><span><sup>22 </sup>Камінь, що його будівничі відкинули, той наріжним став каменем,</span></p>'
            'Ісая 8:14, 15': '<h3> <span>Ісая 8:14</span></h3><p><span><sup>14 </sup>І буде Він за святиню, і за камінь спотикання, і за скелю спокуси для двох домів Ізраїля, за сітку й за пастку для мешканця Єрусалиму.</span></p><h3> <span>Ісая 8:15</span></h3><p><span><sup>15 </sup>І спіткнуться об них багатохто, і попадають, і будуть поламані, і заплутаються, і будуть схоплені.</span></p>'
            '1 Петра 2:4-8': '<h3> <span>1 Петра 2:4-8</span></h3><p><span><sup>4 </sup>Приступайте до Нього, до Каменя живого, дорогоцінного, що відкинули люди Його, але вибрав Бог.</span></p><p><span><sup>5 </sup>І самі, немов те каміння живе, будуйтеся в дім духовий, на священство святе, щоб приносити жертви духовні, приємні для Бога через Ісуса Христа.</span></p><p><span><sup>6 </sup>Бо стоїть у Писанні: Ось кладу Я на Сіоні Каменя вибраного, наріжного, дорогоцінного, і хто вірує в Нього, той не буде осоромлений!</span></p><p><span><sup>7 </sup>Отож бо, для вас, хто вірує, Він коштовність, а для тих, хто не вірує камінь, що його занедбали були будівничі, той наріжним став каменем,</span></p><p><span><sup>8 </sup>і камінь спотикання, і скеля спокуси, і об нього вони спотикаються, не вірячи слову, на що й призначені були.</span></p>'
            '1 Петра 2:5': '<h3> <span>1 Петра 2:5</span></h3><p><span><sup>5 </sup>І самі, немов те каміння живе, будуйтеся в дім духовий, на священство святе, щоб приносити жертви духовні, приємні для Бога через Ісуса Христа.</span></p>'
            'Ісая 28:16': '<h3> <span>Ісая 28:16</span></h3><p><span><sup>16 </sup>Тому Господь Бог сказав так: Оце поклав каменя Я на Сіоні, каменя випробуваного, наріжного, дорогого, міцно закладеного. Хто вірує в нього, не буде той засоромлений!</span></p>'
            'Дії 4:11': '<h3> <span>Дії 4:11</span></h3><p><span><sup>11 </sup>Він камінь, що ви, будівничі, відкинули, але каменем став Він наріжним!</span></p>'

---

### ЖИВИЙ КАМІНЬ 

`Прочитайте <a class="verse" verse="1 Петра 2:4-8">1 Петра 2:4-8</a> (див. також <a class="verse" verse="Ісая 28:16">Ісая 28:16</a>; <a class="verse" verse="Псалми 118:22">Псалми 118:22</a>; <a class="verse" verse="Ісая 8:14, 15">Ісая 8:14, 15</a>). До якої важливої істини звертається Петро? Як, за словами апостола, ми повинні чинити у відповідь на дії Ісуса?` 

Закликавши своїх читачів жадати духовної їжі, Петро відразу ж спрямовує їхню увагу на Ісуса Христа – живий Камінь. Фактично Петро наводить порівняння з Єрусалимським храмом. У текстах <a class="verse" verse="1 Петра 2:4-8">1 Петра 2:4-8</a> він згадує три старозавітних уривки про значущість наріжного каменя, котрий символізує роль Ісуса в Його Церкві. Петро – не єдиний, хто пов’язує ці вірші з Ісусом. Сам Спаситель цитує <a class="verse" verse="Псалми 118:22">Псалми 118:22</a> наприкінці однієї зі Своїх притч (див. <a class="verse" verse="Від Матвія 21:42">Від Матвія 21:42</a>). Петро робить те ж саме у своїй промові до єврейських вождів (див. <a class="verse" verse="Дії 4:11">Дії 4:11</a>). Павло цитує текст <a class="verse" verse="Ісая 28:16">Ісая 28:16</a> у <a class="verse" verse="До римлян 9:33">До римлян 9:33</a>. 

Апостол Петро наголошує: незважаючи на розп’яття й відкинення Ісуса співвітчизниками, Бог визначив для Нього роль наріжного Каменя в духовному Божому домі. Християни ж є живими каменями, які складають цей духовний дім. Використовуючи такі поняття, як наріжний камінь та будівельне каміння, Петро створює образ Церкви. Церква заснована на Ісусі, але складається з Його послідовників. 

Зверніть увагу: як християнин, ви стаєте частиною християнської Церкви та місцевої громади. Християни подібні до цеглин, вмурованих у великий дім, вони не покликані бути відособленими, відокремленими від інших послідовників Ісуса. Християнин, який не об’єднується з іншими християнами в поклонінні і праці заради наближення Божого Царства, не відповідає своєму імені. Християни хрестяться в Христа і таким чином приєднуються до Його Тіла – Церкви. 

Петро також говорить про роль Церкви. Ця роль полягає в тому, щоб утворити «святе священство» (<a class="verse" verse="1 Петра 2:5">1 Петра 2:5</a>), яке приносить «духовні жертви». У Старому Завіті священики були посередниками між Богом та Його народом. Петро й інші новозавітні автори часто використовують термінологію храму і священства, аби зобразити Церкву як живий храм Бога, у якому роль священиків виконує Його народ. Апостол указує на старозавітну систему поклоніння, щоб відкрити істину про те, як християни мають жити й діяти у світі. 

`Ще раз прочитайте текст <a class="verse" verse="1 Петра 2:5">1 Петра 2:5</a>. Що означає «приносити духовні жертви»? Як це роблять християни, представляючи інтереси суспільства у своєму поклонінні Богові?` 
