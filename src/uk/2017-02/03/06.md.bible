---
title: 'ВІДДАЮЧИ ХВАЛУ'
date: 13/04/2017
bible:
    -
        name: UKR.
        verses:
            'Повторення Закону 4:6; 26:18, 19': '<h3> <span>Повторення Закону 4:6</span></h3><p><span><sup>6 </sup>Бережіть, і виконуйте їх, бо це мудрість ваша та ваш розум на очах народів, що вислухають усіх постанов тих та й скажуть: Тільки він мудрий та розумний народ, цей великий люд!</span></p><h3> <span>Повторення Закону 26:18</span></h3><p><span><sup>18 </sup>А Господь сьогодні засвідчив тобі, що ти будеш Йому народом вибраним, як Він наказав був тобі, і що ти виконуватимеш усі заповіді Його,</span></p><h3> <span>Повторення Закону 26:19</span></h3><p><span><sup>19 </sup>і що Він ставить тебе найвищим понад усі народи, яких Господь учинив, на хвалу, і на ім''я, і на славу, і що будеш ти для Господа, Бога свого, народом святим, як Він говорив вам.</span></p>'
            'Захарія 8:23': '<h3> <span>Захарія 8:23</span></h3><p><span><sup>23 </sup>Так говорить Господь Саваот: І станеться тими днями, що схоплять десять мужів з усіх язиків тих народів, і схоплять за полу юдея, говорячи: Ходімо з вами, бо ми чули: Бог з вами!</span></p>'
            '1 Петра 2:10': '<h3> <span>1 Петра 2:10</span></h3><p><span><sup>10 </sup>колись ненарод, а тепер народ Божий, колись непомилувані, а тепер ви помилувані!</span></p>'
            '1 Петра 2:9': '<h3> <span>1 Петра 2:9</span></h3><p><span><sup>9 </sup>Але ви вибраний рід, священство царське, народ святий, люд власности Божої, щоб звіщали чесноти Того, Хто покликав вас із темряви до дивного світла Свого,</span></p>'
            'Ісая 60:1-3': '<h3> <span>Ісая 60:1-3</span></h3><p><span><span>60 </span>Уставай, світися, Єрусалиме, бо прийшло твоє світло, а слава Господня над тобою засяла!</span></p><p><span><sup>2 </sup>Бо темрява землю вкриває, а морок народи, та сяє Господь над тобою, і слава Його над тобою з''являється!</span></p><p><span><sup>3 </sup>І підуть народи за світлом твоїм, а царі за ясністю сяйва твого.</span></p>'

---

### ВІДДАЮЧИ ХВАЛУ

Паралелі зі старозавітною Церквою не обмежуються спасінням, покликанням та обранням нас Богом. Питання полягає в наступному: «Для чого ми покликані й вибрані?» Петро відразу ж дає відповідь. Він наголошує, що ці особливі відносини мають певну мету. Християни повинні «звіщати чесноти Того, Хто вас покликав із темряви до дивного Його світла» (<a class="verse" verse="1 Петра 2:9">1 Петра 2:9</a>). Саме це мав звершувати стародавній Ізраїль. Бог покликав його бути свідком світові. Божа мета полягала в тому, аби благословити весь світ через стародавній Ізраїль, Свій народ заповіту. 

`Прочитайте тексти <a class="verse" verse="Повторення Закону 4:6; 26:18, 19">Повторення Закону 4:6; 26:18, 19</a>; <a class="verse" verse="Ісая 60:1-3">Ісая 60:1-3</a>; <a class="verse" verse="Захарія 8:23">Захарія 8:23</a>. Яка загальна думка міститься в цих віршах?` 

Стародавньому Ізраїлеві, народові заповіту, була доручена місія – благовістити світові Євангеліє, запропоноване Господом спасіння. Християни повинні здійснювати цю ж священну місію. Вони покликані ділитися з іншими своїм досвідом, знанням Бога та розумінням того, що Він здійснив для світу через Христа. 

`Прочитайте <a class="verse" verse="1 Петра 2:10">1 Петра 2:10</a>. Чому цей вірш дуже важливий для місії та цілі християн?` 

Світ переповнений гріхами, смертю, безнадією. Однак Ісус віддав Своє життя, щоб спасти всіх від неминучої загибелі. Для стародавнього Ізраїлю особливий статус означав особливу відповідальність. Християни мають надзвичайно високий статус – статус Божого народу. Але це передбачає обов’язок запрошувати інших до Бога, щоб вони також могли розділити високий статус. Згідно з текстом <a class="verse" verse="1 Петра 2:10">1 Петра 2:10</a>, тепер християни є народом. Колись вони не були народом, а тепер удостоїлися честі стати святим народом (див. Осії 1, 2). У Біблії слово «святий» зазвичай означає «відокремлений для поклоніння». Тому, будучи святим народом, християни повинні жити особливим життям, відмінним від світського. Також їм необхідно бути подібними до вогню в холодну ніч, який приваблює інших своїм світлом і теплом. Християнам доручено ділитися з людьми славним спасінням, до якого вони причетні. 
