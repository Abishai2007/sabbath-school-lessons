---
title: 'ВІРА ПЕРЕД ОБЛИЧЧЯМ СМЕРТІ'
date: 25/05/2017
bible:
    -
        name: UKR.
        verses:
            '1 до коринтян 15:12-57': '<h3> <span>1 до коринтян 15:12-57</span></h3><p><span><sup>12 </sup>Коли ж про Христа проповідується, що воскрес Він із мертвих, як же дехто між вами говорять, що немає воскресення мертвих?</span></p><p><span><sup>13 </sup>Як немає ж воскресення мертвих, то й Христос не воскрес!</span></p><p><span><sup>14 </sup>оли ж бо Христос не воскрес, то проповідь наша даремна, даремна також віра ваша!</span></p><p><span><sup>15 </sup>Ми знайшлися б тоді неправдивими свідками Божими, бо про Бога ми свідчили, що воскресив Він Христа, Якого Він не воскресив, якщо не воскресають померлі.</span></p><p><span><sup>16 </sup>Бо як мертві не воскресають, то й Христос не воскрес!</span></p><p><span><sup>17 </sup>Коли ж бо Христос не воскрес, тоді віра ваша даремна, ви в своїх ще гріхах,</span></p><p><span><sup>18 </sup>тоді то загинули й ті, що в Христі упокоїлись!</span></p><p><span><sup>19 </sup>Коли ми надіємося на Христа тільки в цьому житті, то ми найнещасніші від усіх людей!</span></p><p><span><sup>20 </sup>Та нині Христос воскрес із мертвих, первісток серед покійних.</span></p><p><span><sup>21 </sup>Смерть бо через людину, і через Людину воскресення мертвих.</span></p><p><span><sup>22 </sup>Бо так, як в Адамі вмирають усі, так само в Христі всі оживуть,</span></p><p><span><sup>23 </sup>кожен у своєму порядку: первісток Христос, потім ті, що Христові, під час Його приходу.</span></p><p><span><sup>24 </sup>А потому кінець, коли Він передасть царство Богові й Отцеві, коли Він зруйнує всякий уряд, і владу всяку та силу.</span></p><p><span><sup>25 </sup>Бо належить Йому царювати, аж доки Він не покладе всіх Своїх ворогів під ногами Своїми!</span></p><p><span><sup>26 </sup>Як ворог останній смерть знищиться,</span></p><p><span><sup>27 </sup>бо під ноги Його Він усе впокорив. Коли ж каже, що впокорено все, то ясно, що все, окрім Того, Хто впокорив Йому все.</span></p><p><span><sup>28 </sup>А коли Йому все Він упокорить, тоді й Сам Син упокориться Тому, Хто все впокорив Йому, щоб Бог був у всьому все.</span></p><p><span><sup>29 </sup>Бо що зроблять ті, хто христяться ради мертвих? Коли мертві не воскресають зовсім, то нащо вони ради мертвих і христяться?</span></p><p><span><sup>30 </sup>Для чого й ми повсякчас наражаємось на небезпеки?</span></p><p><span><sup>31 </sup>Я щодень умираю. Так свідчу, браття, вашою хвалою, що маю її в Христі Ісусі, Господі нашім.</span></p><p><span><sup>32 </sup>Коли я зо звірами боровся в Ефесі, яка мені по-людському користь, коли мертві не воскресають? Будем їсти та пити, бо ми взавтра вмрем!...</span></p><p><span><sup>33 </sup>Не дайте себе звести, товариство лихе псує добрі звичаї!</span></p><p><span><sup>34 </sup>Протверезіться правдиво, та й не грішіть, бо деякі Бога не знають, говорю вам на сором!</span></p><p><span><sup>35 </sup>Але дехто скаже: Як мертві воскреснуть? І в якім тілі прийдуть?</span></p><p><span><sup>36 </sup>Нерозумний, що ти сієш, те не оживе, як не вмре.</span></p><p><span><sup>37 </sup>І коли сієш, то сієш не тіло майбутнє, але голе зерно, яке трапиться, пшениці або чого іншого,</span></p><p><span><sup>38 </sup>і Бог йому тіло дає, як захоче, і кожному зерняті тіло його.</span></p><p><span><sup>39 </sup>Не кожне тіло однакове тіло, але ж інше в людей, та інше тіло в скотини, та інше тіло в пташок, та інше у риб.</span></p><p><span><sup>40 </sup>Є небесні тіла й тіла земні, але ж інша слава небесним, а інша земним.</span></p><p><span><sup>41 </sup>Інша слава для сонця, та інша слава для місяця, та інша слава для зір, бо зоря від зорі відрізняється славою!</span></p><p><span><sup>42 </sup>Так само й воскресення мертвих: сіється в тління, в нетління встає,</span></p><p><span><sup>43 </sup>сіється в неславу, у славі встає, сіється в немочі, у силі встає,</span></p><p><span><sup>44 </sup>сіється тіло звичайне, встає тіло духовне. Є тіло звичайне, є й тіло духовне.</span></p><p><span><sup>45 </sup>Так і написано: Перша людина Адам став душею живою, а останній Адам то дух оживляючий.</span></p><p><span><sup>46 </sup>Та не перше духовне, але звичайне, а потім духовне.</span></p><p><span><sup>47 </sup>Перша людина з землі, земна, друга Людина із неба Господь.</span></p><p><span><sup>48 </sup>Який земний, такі й земні, і Який небесний, такі й небесні.</span></p><p><span><sup>49 </sup>І, як носили ми образ земного, так і образ небесного будемо носити.</span></p><p><span><sup>50 </sup>І це скажу, браття, що тіло й кров посісти Божого Царства не можуть, ані тління нетління не посяде.</span></p><p><span><sup>51 </sup>Ось кажу я вам таємницю: не всі ми заснемо, та всі перемінимось,</span></p><p><span><sup>52 </sup>раптом, як оком змигнути, при останній сурмі: бо засурмить вона і мертві воскреснуть, а ми перемінимось!...</span></p><p><span><sup>53 </sup>Мусить бо тлінне оце зодягнутись в нетління, а смертне оце зодягтися в безсмертя.</span></p><p><span><sup>54 </sup>А коли оце тлінне в нетління зодягнеться, і оце смертне в безсмертя зодягнеться, тоді збудеться слово написане: Поглинута смерть перемогою!</span></p><p><span><sup>55 </sup>Де, смерте, твоя перемога? Де твоє, смерте, жало?</span></p><p><span><sup>56 </sup>Жало ж смерти то гріх, а сила гріха то Закон.</span></p><p><span><sup>57 </sup>А Богові дяка, що Він Господом нашим Ісусом Христом перемогу нам дав.</span></p>'
            'Від Івана 21:18-19': '<h3> <span>Від Івана 21:18-19</span></h3><p><span><sup>18 </sup>Поправді, поправді кажу Я тобі: Коли був ти молодший, то ти сам підперізувався, і ходив, куди ти бажав. А коли постарієш, свої руки простягнеш, і інший тебе підпереже, і поведе, куди не захочеш...</span></p><p><span><sup>19 </sup>А оце Він сказав, щоб зазначити, якою то смертю той Бога прославить. Сказавши таке, Він говорить йому: Іди за Мною!</span></p>'
            '2 Петра 1:13, 14': '<h3> <span>2 Петра 1:13</span></h3><p><span><sup>13 </sup>Бо вважаю я за справедливе, доки я в цій оселі, спонукувати вас нагадуванням,</span></p><h3> <span>2 Петра 1:14</span></h3><p><span><sup>14 </sup>знаючи, що я незабаром повинен покинути оселю свою, як і Господь наш Ісус Христос об''явив був мені.</span></p>'
            '2 Петра 1:12-15': '<h3> <span>2 Петра 1:12-15</span></h3><p><span><sup>12 </sup>Тому то ніколи я не занедбую про це вам нагадувати, хоч ви й знаєте, і впевнені в теперішній правді.</span></p><p><span><sup>13 </sup>Бо вважаю я за справедливе, доки я в цій оселі, спонукувати вас нагадуванням,</span></p><p><span><sup>14 </sup>знаючи, що я незабаром повинен покинути оселю свою, як і Господь наш Ісус Христос об''явив був мені.</span></p><p><span><sup>15 </sup>А я пильнуватиму, щоб ви й по моєму відході завжди мали це в пам''яті.</span></p>'
            '2 Петра 1:12-14': '<h3> <span>2 Петра 1:12-14</span></h3><p><span><sup>12 </sup>Тому то ніколи я не занедбую про це вам нагадувати, хоч ви й знаєте, і впевнені в теперішній правді.</span></p><p><span><sup>13 </sup>Бо вважаю я за справедливе, доки я в цій оселі, спонукувати вас нагадуванням,</span></p><p><span><sup>14 </sup>знаючи, що я незабаром повинен покинути оселю свою, як і Господь наш Ісус Христос об''явив був мені.</span></p>'
            '2 Петра 1:13,14': '<h3> <span>2 Петра 1:13</span></h3><p><span><sup>13 </sup>Бо вважаю я за справедливе, доки я в цій оселі, спонукувати вас нагадуванням,</span></p><h3> <span>2 Петра 1:14</span></h3><p><span><sup>14 </sup>знаючи, що я незабаром повинен покинути оселю свою, як і Господь наш Ісус Христос об''явив був мені.</span></p>'

---

### ВІРА ПЕРЕД ОБЛИЧЧЯМ СМЕРТІ

`Прочитайте уривок <a class="verse" verse="2 Петра 1:12-15">2 Петра 1:12-15</a>. Що мав на увазі Петро, коли говорив, що незабаром залишить свою оселю, тобто тіло?`

Уривок <a class="verse" verse="2 Петра 1:12-14">2 Петра 1:12-14</a> відкриває причину написання листа. Господь відкрив апостолові, що він скоро помре, і це послання містить його останнє звернення, останній наказ.

Те, що Петро готується невдовзі померти, видно з використаного ним фразеологізму: «Доки я ще в цій оселі... знаючи, що невдовзі покину свою оселю» (<a class="verse" verse="2 Петра 1:13,14">2 Петра 1:13,14</a>). Він уподібнює своє тіло «оселі» (грец. скенома – намет, курінь), яку залишить при смерті. Те, що під «оселею» Петро має на увазі своє тіло, настільки очевидно, що в деяких перекладах ця фраза звучить так: «Доки я в цім тілі... Знаючи, що незабаром треба буде мені покинути тіло моє…» (<a class="verse" verse="2 Петра 1:13, 14">2 Петра 1:13, 14</a>; переклад І. Хоменка). У словах Петра немає ані найменшого натяку на те, що, коли апостол залишить свою оселю, або тіло, його душа продовжуватиме існувати як окрема субстанція.

`Ще раз прочитайте <a class="verse" verse="2 Петра 1:12-15">2 Петра 1:12-15</a>. Як апостол реагує на перспективу неминучої смерті і чого таке ставлення навчає нас?`

Уривок <a class="verse" verse="2 Петра 1:12-15">2 Петра 1:12-15</a> додає ще більшої урочистості словам Петра. Він пише своє послання, знаючи, що його життя скоро обірветься. Петро точно знає це: «Господь наш Ісус Христос показав мені». Однак у його словах немає ані тіні страху, неспокою або поганого передчуття. Натомість апостол піклується про добробут тих, кого залишає. Петро хоче, щоб вони були утверджені в «теперішній істині», і, доки живий, він наставлятиме їх у вірі.

Тут ми можемо побачити всю глибину взаємовідносин Петра й Господа. Так, він скоро помре, і це буде мученицька смерть – розп’яття донизу головою (див. <a class="verse" verse="Від Івана 21:18-19">Від Івана 21:18-19</a>; Е. Уайт. Дії апостолів, с. 537, 538), але він безкорисливо піклується про інших. Петро справді жив згідно з вірою, яку проповідував.

`Яким чином наша віра допомагає нам правильно реагувати на перспективу власної смерті? Як перед лицем смерті ми можемо покластися на чудову надію, яку маємо завдяки Голгофському подвигу Ісуса? Прочитайте уривок <a class="verse" verse="1 до коринтян 15:12-57">1 до коринтян 15:12-57</a>. Що, за словами Павла, відбувається під час смерті?`