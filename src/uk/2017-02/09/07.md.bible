---
title: 'ДЛЯ ПОДАЛЬШОГО ДОСЛІДЖЕННЯ'
date: 26/05/2017
bible:
    -
        name: UKR.
        verses:
            'Від Івана 21:18': '<h3> <span>Від Івана 21:18</span></h3><p><span><sup>18 </sup>Поправді, поправді кажу Я тобі: Коли був ти молодший, то ти сам підперізувався, і ходив, куди ти бажав. А коли постарієш, свої руки простягнеш, і інший тебе підпереже, і поведе, куди не захочеш...</span></p>'
            '2 Петра 1:5-7': '<h3> <span>2 Петра 1:5-7</span></h3><p><span><sup>5 </sup>Тому докладіть до цього всю пильність, і покажіть у вашій вірі чесноту, а в чесноті пізнання,</span></p><p><span><sup>6 </sup>а в пізнанні стримання, а в стриманні терпеливість, а в терпеливості благочестя,</span></p><p><span><sup>7 </sup>а в благочесті братерство, а в братерстві любов.</span></p>'
            '2 Петра 1:12': '<h3> <span>2 Петра 1:12</span></h3><p><span><sup>12 </sup>Тому то ніколи я не занедбую про це вам нагадувати, хоч ви й знаєте, і впевнені в теперішній правді.</span></p>'

---

#### ДЛЯ ПОДАЛЬШОГО ДОСЛІДЖЕННЯ

Як ми побачили, Петро знав, що йому належить скоро померти та якою буде його смерть. Сам Ісус задовго до цього сказав йому: «Знову й знову запевняю тебе: коли ти був молодий, то підперізувався сам і ходив, куди хотів; коли ж постарієш, простягнеш свої руки й інший тебе підпереже та поведе, куди ти не захочеш» (<a class="verse" verse="Від Івана 21:18">Від Івана 21:18</a>).

Який же був його кінець?

«Петра, як юдея й чужоземця, присудили до бичування та розп’яття. Перед лицем цієї жахливої смерті апостол пригадав свій великий гріх відречення від Ісуса в час Його приниження. Але якщо раніше він не бажав прийняти хрест, то тепер вважав за радість віддати своє життя за Євангеліє. Ось тільки померти так, як його Вчитель, він вважав занадто великою честю для себе, бо колись зрікся свого Господа. Петро щиро розкаявся в тому гріху і був прощений Христом. Про це свідчить дане йому високе доручення: пасти овець і ягнят отари. Але він не міг простити собі. Навіть думка про муки під час останньої жахливої сцени в його житті не могла применшити гіркоту його смутку й розкаяння. І Петро попросив своїх катів про останню милість: розіп’яти його на хресті донизу головою. Прохання було задовільнене. Так помер великий апостол Петро» (Е. Уайт. Дії апостолів, с. 537, 538).

Навіть знаючи про свою долю, Петро дбав про духовний добробут отари.

#### Питання для обговорення:

`1. У світлі настанов Петра й інших авторів Біблії про обов’язок християн жити святим життям, чому так багато з нас неспроможні «бути тими, ким ми є» в Ісусі?`

`2. Прочитайте в класі перелік чеснот, наведений у текстах <a class="verse" verse="2 Петра 1:5-7">2 Петра 1:5-7</a>. Обговоріть перераховані якості. Як ми можемо виявити ці чесноти у власному житті? Як можемо допомогти іншим зробити це?`

`3. Беручи до уваги всю новозавітну інформацію про Петра, ми бачимо, що його послання свідчать про велике перетворення, яке здійснив у ньому Христос, незважаючи на всі його минулі падіння. Яку надію й розраду ми можемо почерпнути з його прикладу?`

`4. У <a class="verse" verse="2 Петра 1:12">2 Петра 1:12</a> апостол писав про «теперішню істину». Якою була «теперішня істина» за часів Петра та що є «теперішньою істиною» сьогодні?`

`5. «Мертвим смерть не страшна, – сказав американський письменник Кормак Маккарті. – Смерть – предмет тривоги для живих». Як ми, християни, повинні жити, знаючи, що нас чекає смерть?`
