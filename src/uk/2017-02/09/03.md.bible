---
title: 'ЛЮБОВ – ГОЛОВНА ХРИСТИЯНСЬКА ЧЕСНОТА'
date: 22/05/2017
bible:
    -
        name: UKR.
        verses:
            'До галатів 5:22, 23': '<h3> <span>До галатів 5:22</span></h3><p><span><sup>22 </sup>А плід духа: любов, радість, мир, довготерпіння, добрість, милосердя, віра,</span></p><h3> <span>До галатів 5:23</span></h3><p><span><sup>23 </sup>лагідність, здержливість: Закону нема на таких!</span></p>'
            '1 до коринтян 13:13': '<h3> <span>1 до коринтян 13:13</span></h3><p><span><sup>13 </sup>А тепер залишаються віра, надія, любов, оці три. А найбільша між ними любов!</span></p>'
            'До римлян 5:3-5': '<h3> <span>До римлян 5:3-5</span></h3><p><span><sup>3 </sup>І не тільки нею, але й хвалимося в утисках, знаючи, що утиски приносять терпеливість,</span></p><p><span><sup>4 </sup>а терпеливість досвід, а досвід надію,</span></p><p><span><sup>5 </sup>а надія не засоромить, бо любов Божа вилилася в наші серця Святим Духом, даним нам.</span></p>'
            'До галатів 3:11': '<h3> <span>До галатів 3:11</span></h3><p><span><sup>11 </sup>А що перед Богом Законом ніхто не виправдується, то це ясно, бо праведний житиме вірою.</span></p>'
            'До євреїв 10:38': '<h3> <span>До євреїв 10:38</span></h3><p><span><sup>38 </sup>А праведний житиме вірою. І: Коли захитається він, то душа Моя його не вподобає.</span></p>'
            '1 Тимофію 2:2': '<h3> <span>1 Тимофію 2:2</span></h3><p><span><sup>2 </sup>за царів та за всіх, хто при владі, щоб могли ми провадити тихе й мирне життя в усякій побожності та чистості.</span></p>'
            '2 Петра 1:5-7': '<h3> <span>2 Петра 1:5-7</span></h3><p><span><sup>5 </sup>Тому докладіть до цього всю пильність, і покажіть у вашій вірі чесноту, а в чесноті пізнання,</span></p><p><span><sup>6 </sup>а в пізнанні стримання, а в стриманні терпеливість, а в терпеливості благочестя,</span></p><p><span><sup>7 </sup>а в благочесті братерство, а в братерстві любов.</span></p>'
            'Якова 1:3, 4': '<h3> <span>Якова 1:3</span></h3><p><span><sup>3 </sup>знаючи, що досвідчення вашої віри дає терпеливість.</span></p><h3> <span>Якова 1:4</span></h3><p><span><sup>4 </sup>А терпеливість нехай має чин досконалий, щоб ви досконалі та бездоганні були, і недостачі ні в чому не мали.</span></p>'
            '2 Петра 1:5': '<h3> <span>2 Петра 1:5</span></h3><p><span><sup>5 </sup>Тому докладіть до цього всю пильність, і покажіть у вашій вірі чесноту, а в чесноті пізнання,</span></p>'

---

### ЛЮБОВ – ГОЛОВНА ХРИСТИЯНСЬКА ЧЕСНОТА

`Прочитайте уривки <a class="verse" verse="2 Петра 1:5-7">2 Петра 1:5-7</a>; <a class="verse" verse="До римлян 5:3-5">До римлян 5:3-5</a>; <a class="verse" verse="Якова 1:3, 4">Якова 1:3, 4</a>; <a class="verse" verse="До галатів 5:22, 23">До галатів 5:22, 23</a>. Яка загальна тема простежується в текстах?`

Серед філософів античності перерахування чеснот було звичайним явищем. Такі списки називають «каталогом чеснот», і Новий Завіт містить кілька списків (див. <a class="verse" verse="До римлян 5:3-5">До римлян 5:3-5</a>; <a class="verse" verse="Якова 1:3, 4">Якова 1:3, 4</a>; <a class="verse" verse="До галатів 5:22, 23">До галатів 5:22, 23</a>). Імовірно, що читачі Петра були знайомі з такими списками, хоч між тим, що міг перерахувати філософ, та списком Петра існують цікаві відмінності. Зверніть увагу: Петро спеціально розташував чесноти в такій послідовності, що кожна нова чеснота випливає з попередньої, доки всі вони не досягають логічного завершення в любові!

Кожна зі згаданих Петром чеснот має істотне значення.

_Віра_: У цьому контексті віра – не що інше, як переконаність у спасінні через Ісуса (див. <a class="verse" verse="До галатів 3:11">До галатів 3:11</a>; <a class="verse" verse="До євреїв 10:38">До євреїв 10:38</a>).

_Чеснота_. Грецьке слово «арете» означає «доблесть, гідність». Цю якість вихваляли навіть язичницькі філософи. Так, віра має вирішальне значення, але вона повинна спричиняти зміни в житті, наповнюючи його гідністю.

_Пізнання_. Петро, очевидно, пише не про знання як таке, а про пізнання, яке приходить із досвіду спасенних відносин з Ісусом Христом.

_Стриманість/самоконтроль_. Зрілі християни здатні силою Христа контролювати свої емоції, особливо такі, що призводять до крайнощів.

_Терпеливість/стійкість_. Стійкість – це витривалість і вірність, які ми виявляємо, особливо в умовах випробувань та гонінь.

_Побожність_. У язичницькому світі слово, перекладене тут як «побожність», означає моральну поведінку, котра є результатом віри в богів. У Новому Завіті це слово несе в собі ідею етичної поведінки, що є результатом віри в єдиного істинного Бога (див. <a class="verse" verse="1 Тимофію 2:2">1 Тимофію 2:2</a>; грецьке слово еусебея означає благоговіння, повага до Бога).

_Братерство_. Християни взаємодіють, як члени однієї сім’ї, і побожність приводить до утворення громади, де люди добрі один до одного.

_Любов_. Петро завершує свій список любов’ю. Він вторить Павлу: «Тепер залишаються ці три: віра, надія, любов; та найбільша з них – любов» (<a class="verse" verse="1 до коринтян 13:13">1 до коринтян 13:13</a>).

`Перш ніж подати свій список чеснот, Петро закликає нас докладати всіх старань (<a class="verse" verse="2 Петра 1:5">2 Петра 1:5</a>), щоб здобути ці чесноти. Що він мав на увазі? Яку роль відіграють зусилля людини в прагненні жити побожним, вірним життям?`
