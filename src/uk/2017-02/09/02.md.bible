---
title: 'ДОРОГОЦІННА ВІРА'
date: 21/05/2017
bible:
    -
        name: UKR.
        verses:
            'До євреїв 11:6': '<h3> <span>До євреїв 11:6</span></h3><p><span><sup>6 </sup>Догодити ж без віри не можна. І той, хто до Бога приходить, мусить вірувати, що Він є, а тим, хто шукає Його, Він дає нагороду.</span></p>'
            'Від Івана 17:3': '<h3> <span>Від Івана 17:3</span></h3><p><span><sup>3 </sup>Життя ж вічне це те, щоб пізнали Тебе, єдиного Бога правдивого, та Ісуса Христа, що послав Ти Його.</span></p>'
            '2 Петра 1:1-4': '<h3> <span>2 Петра 1:1-4</span></h3><p><span><span>1 </span>Симеон Петро, раб та апостол Ісуса Христа, до тих, хто одержав із нами рівноцінну віру в правді Бога нашого й Спасителя Ісуса Христа:</span></p><p><span><sup>2 </sup>благодать вам та мир нехай примножиться в пізнанні Бога й Ісуса, Господа нашого!</span></p><p><span><sup>3 </sup>Усе, що потрібне для життя та побожности, подала нам Його Божа сила пізнанням Того, Хто покликав нас славою та чеснотою.</span></p><p><span><sup>4 </sup>Через них даровані нам цінні та великі обітниці, щоб ними ви стали учасниками Божої Істоти, утікаючи від пожадливого світового тління.</span></p>'
            'До ефесян 2:8': '<h3> <span>До ефесян 2:8</span></h3><p><span><sup>8 </sup>Бо спасені ви благодаттю через віру, а це не від вас, то дар Божий,</span></p>'
            '2 Петра 1:1': '<h3> <span>2 Петра 1:1</span></h3><p><span><span>1 </span>Симеон Петро, раб та апостол Ісуса Христа, до тих, хто одержав із нами рівноцінну віру в правді Бога нашого й Спасителя Ісуса Христа:</span></p>'
            '2 Петра 1:3': '<h3> <span>2 Петра 1:3</span></h3><p><span><sup>3 </sup>Усе, що потрібне для життя та побожности, подала нам Його Божа сила пізнанням Того, Хто покликав нас славою та чеснотою.</span></p>'
            '2 Петра 1:4': '<h3> <span>2 Петра 1:4</span></h3><p><span><sup>4 </sup>Через них даровані нам цінні та великі обітниці, щоб ними ви стали учасниками Божої Істоти, утікаючи від пожадливого світового тління.</span></p>'

---

### ДОРОГОЦІННА ВІРА

`Прочитайте уривок <a class="verse" verse="2 Петра 1:1-4">2 Петра 1:1-4</a>. Що, за словами Петра, ми отримали в Ісусі Христі? Яким чином у цих віршах зображена реальність благодаті?`

На початку послання Петро каже, що воно адресоване тим, хто «прийняв віру, рівноцінну нашій» (<a class="verse" verse="2 Петра 1:1">2 Петра 1:1</a>). Він повідомляє читачів, що вони разом прийняли дорогоцінну віру; не заслужили її, не заробили, а отримали як дар від Бога. Павло висловив таку ж думку: «Адже ви спасенні благодаттю через віру, і це не від вас, це Божий дар» (<a class="verse" verse="До ефесян 2:8">До ефесян 2:8</a>). Віра дорогоцінна, оскільки «без віри неможливо догодити Богові» (<a class="verse" verse="До євреїв 11:6">До євреїв 11:6</a>). Вона дорогоцінна, адже завдяки їй ми можемо покластися на безліч чудових обітниць.

Петро підкреслює, що «Божа сила» Ісуса дарувала нам усе необхідне для життя і побожності (<a class="verse" verse="2 Петра 1:3">2 Петра 1:3</a>). Тільки завдяки могутності Бога ми взагалі існуємо і лише Його силою можемо досягнути святості. Божественна сила дарована нам через «пізнання Того, Хто покликав нас власною славою і чеснотою» (<a class="verse" verse="2 Петра 1:3">2 Петра 1:3</a>; див. також <a class="verse" verse="Від Івана 17:3">Від Івана 17:3</a>).

Ми покликані любити Бога, але хіба можна любити Бога, Якого не знаємо? Ми приходимо до пізнання Бога через Ісуса, написане Слово, створений світ, а також через досвід віри й послуху. Ми пізнаємо Бога та відчуваємо Його присутність, коли розуміємо, що Він звершує в нашому житті. Це знання змінює нас. Ми пізнаємо Його завдяки дарованій нам Господом благодаті.

Після таких міркувань Петро проголошує неймовірну істину: нам також даровані «великі обітниці», щоб ми «через них… стали учасниками Божественної природи» (<a class="verse" verse="2 Петра 1:4">2 Петра 1:4</a>). Спочатку людина була створена за образом Божим, але цей образ із часом зазнав сильного спотворення. Коли ми народжу ємося згори, то отримуємо нове духовне життя в Ісусі і Він працює над відновленням у нас Його Божественного образу. Але якщо ми хочемо, щоб це перетворення відбулося, то повинні віддалятися від «розтління».

`Яким було б наше життя, якби не існувало віри? Як ця відповідь допомагає нам зрозуміти, чому дар віри справді дорогоцінний?`
