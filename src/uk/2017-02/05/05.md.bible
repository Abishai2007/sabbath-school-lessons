---
title: 'ГРІХИ ТІЛА'
date: 26/04/2017
bible:
    -
        name: UKR.
        verses:
            '1 до коринтян 10:8': '<h3> <span>1 до коринтян 10:8</span></h3><p><span><sup>8 </sup>Не станьмо чинити блуду, як деякі з них блудодіяли, і полягло їх одного дня двадцять три тисячі.</span></p>'
            '1 до коринтян 5:1': '<h3> <span>1 до коринтян 5:1</span></h3><p><span><span>5 </span>Всюди чути, що між вами перелюб, і то такий перелюб, який і між поганами незнаний, що хтось має за дружину собі дружину батькову...</span></p>'
            '2 Самуїлова 11:4': '<h3> <span>2 Самуїлова 11:4</span></h3><p><span><sup>4 </sup>І послав Давид посланців, і взяв її. І вона прийшла до нього, і він поклався з нею. А вона очистилася з нечистости своєї, і вернулася до свого дому.</span></p>'
            'Буття 2:24, 25': '<h3> <span>Буття 2:24</span></h3><p><span><sup>24 </sup>Покине тому чоловік свого батька та матір свою, та й пристане до жінки своєї, і стануть вони одним тілом.</span></p><h3> <span>Буття 2:25</span></h3><p><span><sup>25 </sup>І були вони нагі обоє, Адам та жінка його, і вони не соромились.</span></p>'
            'Від Луки 6:42': '<h3> <span>Від Луки 6:42</span></h3><p><span><sup>42 </sup>Як ти можеш сказати до брата свого: Давай, брате, я заскалку вийму із ока твого, сам колоди, що в оці твоїм, не вбачаючи? Лицеміре, вийми перше колоду із власного ока, а потім побачиш, як вийняти заскалку з ока брата твого!</span></p>'
            '1 Петра 4:3': '<h3> <span>1 Петра 4:3</span></h3><p><span><sup>3 </sup>Бо досить минулого часу, коли ви чинили волю поган, ходили в розпусті, у пожадливостях, у піяцтві, у гулянках, у піятиках, у беззаконних ідолослужбах.</span></p>'
            'Єзекіїль 16': '<h3> <span>Єзекіїль 16</span></h3><p><span><span>16 </span>І було мені слово Господнє таке:</span></p><p><span><sup>2 </sup>Сину людський, повідом Єрусалим про його гидоти,</span></p><p><span><sup>3 </sup>та й скажи: Так говорить Господь Бог до дочки Єрусалиму: Походження твоє й народження твоє з краю ханаанського, твій батько амореєць, а мати твоя хіттеянка.</span></p><p><span><sup>4 </sup>При твоєму народженні, того дня, як ти народилася, не був обрізаний пупок твій, і водою не була ти обмита на очищення, ані не була ти посолена, ані не була ти сповита.</span></p><p><span><sup>5 </sup>Не змилувалося над тобою жодне око, щоб зробити тобі одну з цих речей з милосердя над тобою, але була ти викинена на відкрите поле, так мало ціновано душу твою в день твойого народження!</span></p><p><span><sup>6 </sup>І проходив Я повз тебе, і бачив тебе, як ти валялася в своїй крові, і сказав Я до тебе: Живи в своїй крові! Так, Я сказав тобі: Живи в своїй крові!</span></p><p><span><sup>7 </sup>Рости ж, зробив Я тебе, як польову ростину, і ти зросла та стала велика, і дійшла ти до найвродливішої вроди: перса випростались, волос твій виріс, а ти була зовсім нага!</span></p><p><span><sup>8 </sup>І проходив Я повз тебе, і побачив тебе, аж ось час твій наспів, час кохання. І простягнув Я полу Свою над тобою, і закрив твою наготу, і присягнув тобі, і ввійшов з тобою в заповіт, говорить Господь Бог, і стала ти Моєю.</span></p><p><span><sup>9 </sup>І обмив Я тебе водою, і сполоскав Я кров твою з тебе, і натер тебе оливою.</span></p><p><span><sup>10 </sup>І зодягнув тебе різнокольоровим, взув тебе в тахаш, і сповив тебе в віссон, і покрив тебе шовком.</span></p><p><span><sup>11 </sup>І приоздобив тебе оздобою, і дав нараменники на руки твої, а ланцюга на шию твою.</span></p><p><span><sup>12 </sup>І дав Я носову сережку до носа твого, і сережки на вуха твої, а пишну корону на твою голову.</span></p><p><span><sup>13 </sup>І приоздобилась ти золотом та сріблом, а одіж твоя віссон та шовк, і різнокольорове; булку й мед та оливу ти їла, і стала ти гарна-прегарна, і вдалося тобі досягти царської гідности!</span></p><p><span><sup>14 </sup>І розійшлося ім''я твоє поміж народами за твою красу, бо досконала вона, через пишноту Мою, яку Я на тебе поклав, говорить Господь Бог!</span></p><p><span><sup>15 </sup>І покладалася ти на красу свою, і стала розпусною через славу свою, і виливала ти розпусту свою на кожного перехожого, його ти була.</span></p><p><span><sup>16 </sup>І брала ти з шат своїх, і робила собі різнокольорові пагірки, і чинила розпусту на них, як не бувало й не буде.</span></p><p><span><sup>17 </sup>І брала ти речі з пишноти своєї, з Мого золота та зо срібла Мого, що дав тобі Я, і наробила собі подоб чоловічої статі, і чинила розпусту із ними.</span></p><p><span><sup>18 </sup>І брала ти свою різнокольорову одіж, і покривала їх, а оливу Мою та Моє кадило клала перед ними.</span></p><p><span><sup>19 </sup>А Мій хліб, що давав Я тобі, булку й оливу та мед, що ними годував Я тебе, то віддавала ти те перед їхнє обличчя на любі пахощі. І сталося це, говорить Господь Бог.</span></p><p><span><sup>20 </sup>І брала ти синів своїх та дочок своїх, що породила Мені, і приносила їх на їжу їм. Чи мало було розпусти твоєї,</span></p><p><span><sup>21 </sup>що ти різала дітей Моїх і давала їм, перепроваджуючи через огонь для них?</span></p><p><span><sup>22 </sup>І при всіх гидотах твоїх та розпустах твоїх ти не пам''ятала про дні своєї молодости, коли була нагою-пренагою, коли валялася в крові своїй...</span></p><p><span><sup>23 </sup>І сталося по всьому тому твоєму злі, горе, горе тобі! говорить Господь Бог,</span></p><p><span><sup>24 </sup>і побудувала ти собі місця розпусти, і поробила собі підвищення на кожному майдані.</span></p><p><span><sup>25 </sup>На кожному роздоріжжі побудувала ти свої підвищення, і знеславила красу свою, і розхиляла ноги свої для кожного перехожого, і побільшувала свою розпусту...</span></p><p><span><sup>26 </sup>І чинила ти розпусту з синами Єгипту, з своїми сусідами великотелесими, і побільшувала свою розпусту, щоб гнівити Мене.</span></p><p><span><sup>27 </sup>І ось простягнув Я Свою руку на тебе, і відняв належну частину твою, і дав тебе на волю твоїх ненависниць, филистимських дочок, засоромлених твоєю нечистою дорогою.</span></p><p><span><sup>28 </sup>Бо чинила ти розпусту з синами Ашшуровими, і не могла насититись, і блудила з ними, і теж не наситилась.</span></p><p><span><sup>29 </sup>І побільшила ти свою розпусту до купецького краю халдеїв, та теж цим не наситилася.</span></p><p><span><sup>30 </sup>Як змучилося серце твоє, говорить Господь Бог, коли ти робила всі оці вчинки свавільної розпусної жінки!</span></p><p><span><sup>31 </sup>Коли ти будувала місця своєї розпусти на кожному роздоріжжі, а підвищення своє робила на кожному майдані, то не була ти, як блудниця, щоб збирати заплату за розпусту,</span></p><p><span><sup>32 </sup>але як перелюбна жінка, що замість свого чоловіка бере собі чужих.</span></p><p><span><sup>33 </sup>Усім блудницям дають дарунка, а ти сама давала дарунки свої всім коханцям своїм, і підкуповувала їх, щоб приходили до тебе звідусіль на розпусту з тобою.</span></p><p><span><sup>34 </sup>І було тобі при твоїй розпусті навпаки від інших жінок, бо не волочились за тобою, а через те, що ти давала заплату за розпусту, і заплата за розпусту не давалась тобі, то сталось тобі навпаки.</span></p><p><span><sup>35 </sup>Тому то, розпуснице, послухай Господнього слова:</span></p><p><span><sup>36 </sup>Так говорить Господь Бог: За те, що виливалась твоя розпуста, і відкривалась твоя нагота в блудодійстві твоїм з твоїми коханцями та зо всіма божками гидоти твоєї, і за кров синів твоїх, яких ти давала їм,</span></p><p><span><sup>37 </sup>тому ось Я позбираю всіх коханців твоїх, яким була ти приємна, і всіх, кого ти кохала, разом з тими, кого ти зненавиділа, і зберу їх коло тебе знавкола, і відкрию їм наготу твою, і вони побачать увесь твій сором!</span></p><p><span><sup>38 </sup>І засуджу тебе присудом на перелюбниць та тих, що кров проливають, і дам тебе на кров лютости та заздрости...</span></p><p><span><sup>39 </sup>І віддам тебе в їхню руку, і вони зруйнують твоє місце розпусти, і порозвалюють підвищення твої, і постягають з тебе шати твої, і позабирають пишні вбрання твої, і покладуть тебе зовсім нагою...</span></p><p><span><sup>40 </sup>І зберуть проти тебе збори, і закидають тебе камінням, і порубають тебе своїми мечами...</span></p><p><span><sup>41 </sup>І попалять доми твої огнем, і зроблять на тебе присуди на очах багатьох жінок. І зроблю Я кінець, щоб не була ти розпусницею, і ти вже не будеш давати дарунка за розпусту!</span></p><p><span><sup>42 </sup>І заспокоїться Моя лютість на тебе, і відійде від тебе Моя заздрість, і я заспокоюся, і не буду вже гніватися.</span></p><p><span><sup>43 </sup>За те, що ти не пам''ятала про дні своєї молодости, і гнівила Мене всім тим, то й Я ось поверну дорогу твою на твою голову, говорить Господь Бог, щоб не чинила ти розпусти після всіх гидот своїх!...</span></p><p><span><sup>44 </sup>Ось кожен приповістник говоритиме про тебе приповістку, кажучи: Яка мати така її донька!</span></p><p><span><sup>45 </sup>Ти дочка своєї матері, що покинула свого чоловіка та своїх синів, і ти сестра своїх сестер, що покидали своїх чоловіків та своїх синів. Мати ваша хіттейка, а ваш батько амореєць!</span></p><p><span><sup>46 </sup>А старша сестра твоя Самарія та дочки її, що сидять по лівиці твоїй, а сестра твоя, менша від тебе, що сидить по правиці твоїй це Содома та дочки її.</span></p><p><span><sup>47 </sup>А ти хіба не ходила їхніми дорогами й не робила за їхніми гидотами? Мало бракувало, і зіпсулася б ти більше від них на всіх своїх дорогах!</span></p><p><span><sup>48 </sup>Як живий Я, говорить Господь Бог, не зробила Содома, сестра твоя, вона та дочки її, як зробила ти та твої дочки!</span></p><p><span><sup>49 </sup>Ось оце була провина твоєї сестри Содоми: пиха, ситість їжі та преспокійний спокій були в неї та в її дочок, а руки вбогого та бідного вона не зміцняла.</span></p><p><span><sup>50 </sup>І запишались вони, і робили гидоти перед Моїм обличчям. І Я їх відкинув, як побачив оце.</span></p><p><span><sup>51 </sup>А Самарія не нагрішила й половини гріхів твоїх, та ти побільшила гидоти свої більш від них, і оправдала сестер своїх усіма своїми гидотами, які ти зробила.</span></p><p><span><sup>52 </sup>Тож носи свою ганьбу ти, що чинила її для своїх сестер, через твої гріхи, якими гидоти чинила ти більше за них, вони будуть справедливіші за тебе! І також посоромся, і носи свій сором за твоє всправедливлення своїх сестер!</span></p><p><span><sup>53 </sup>І поверну Я їхню долю, долю Содоми та дочок її, і Самарію та дочок її, і поверну долю твою серед них,</span></p><p><span><sup>54 </sup>щоб носила ти свій сором, і соромилася всього того, що ти наробила, потішаючи їх.</span></p><p><span><sup>55 </sup>А твої сестри, Содома та дочки її, вернуться до свого попереднього стану, і Самарія та дочки її вернуться до свого попереднього стану, і ти та дочки твої вернетесь до свого попереднього стану.</span></p><p><span><sup>56 </sup>І не була сестра твоя Содома згадувана в устах твоїх за днів твоїх гордощів,</span></p><p><span><sup>57 </sup>поки не відкрилося зло твоє, коли ганьбили тебе дочки Сирії та всіх околиць його, і дочки филистимські погорджували тебе звідусіль.</span></p><p><span><sup>58 </sup>Свою розпусту та гидоти свої, ти їх понесеш, говорить Господь.</span></p><p><span><sup>59 </sup>Бо так говорить Господь Бог: І зроблю Я з тобою, як робила ти, що погордила присягою, щоб зламати заповіта.</span></p><p><span><sup>60 </sup>І згадаю Я Свого заповіта з тобою за днів твоєї молодости, і поставлю тобі заповіта вічного.</span></p><p><span><sup>61 </sup>І ти згадаєш про свої дороги й засоромишся, коли ти візьмеш сестер своїх, старших від тебе, разом з меншими від тебе і дам їх тобі за дочок, але не з твого заповіту.</span></p><p><span><sup>62 </sup>І відновлю Я Свого заповіта з тобою, і ти пізнаєш, що Я Господь,</span></p><p><span><sup>63 </sup>щоб згадала ти й засоромилася, і не могла більше відкривати уста перед ганьбою своєю, коли прощу тобі все, що ти наробила, говорить Господь Бог.</span></p>'
            'Буття 19:5': '<h3> <span>Буття 19:5</span></h3><p><span><sup>5 </sup>І вони закричали до Лота, і сказали йому: Де ті мужі, що ночі цієї до тебе прийшли? Виведи їх до нас, щоб нам їх пізнати!</span></p>'
            'Єремія 3': '<h3> <span>Єремія 3</span></h3><p><span><span>3 </span>І було мені слово Господнє, говорячи: Як відпустить хто жінку свою, й вона піде від нього, та стане за жінку для іншого чоловіка, чи вернеться ще він до неї? Чи ж не стане зовсім обезчещеною оця жінка? Ти ж перелюб чинила з коханцями багатьома, і тобі повертатись до Мене? говорить Господь.</span></p><p><span><sup>2 </sup>Зведи свої очі на гори порожні й дивися, де перелюбу ти не чинила? Ти для них по дорогах сиділа, немов той араб на пустині, і збезчестився край твоїм блудом та лихом твоїм!</span></p><p><span><sup>3 </sup>І дощі були стримувані, і не було дощу пізнього, проте мала ти чоло блудниці, і стратила сором...</span></p><p><span><sup>4 </sup>Чи ж кликати віднині не будеш до Мене: Отче мій, Ти юнацтва мого Провідник!</span></p><p><span><sup>5 </sup>Чи Він пам''ятатиме вічно про гнів, чи назавжди його стерегтиме? Таке ти говориш, і безмежно зло чиниш...</span></p><p><span><sup>6 </sup>І сказав до мене Господь за днів царя Йосії: Чи ти бачив, що зробила невірна дочка Ізраїлева? Вона ходила на кожну високу гору, і під кожне зелене дерево, і блудодіяла там...</span></p><p><span><sup>7 </sup>Я думав: Як зробить вона все оце, то до Мене повернеться; та вона не вернулась, і бачила це сестра її зрадниця, Юдея.</span></p><p><span><sup>8 </sup>І побачила Юдея, що за все те, що перелюб чинила невірна дочка Ізраїлева, відпустив Я її, і дав їй листа розводового. Та зрадлива сестра її, дочка Юдина, не побоялася й пішла, і блудливою стала й вона...</span></p><p><span><sup>9 </sup>І сталось від розголосу про перелюб її, збезчестила вона землю, і перелюб чинила з камінням та з деревом.</span></p><p><span><sup>10 </sup>І також при всьому цьому не вернулась до Мене зрадлива сестра її, дочка Юди, усім своїм серцем, а тільки вдавала, говорить Господь...</span></p><p><span><sup>11 </sup>І промовив до мене Господь: Невірна дочка Ізраїлева всправедливила душу свою більш від зрадливої дочки Юди.</span></p><p><span><sup>12 </sup>Піди, і проголосиш слова ці на північ та й скажеш: Вернися, відступна дочко Ізраїлева! говорить Господь. Не зверну Я Свого обличчя у гніві на вас, бо Я милостивий, говорить Господь, і не буду повік стерегти Свого гніву.</span></p><p><span><sup>13 </sup>Тільки пізнай же провину свою, бо ти проти Господа, Бога свого повстала, і грішила з чужими під деревом кожним зеленим, і Мого голосу ви не почули, говорить Господь.</span></p><p><span><sup>14 </sup>Верніться, діти невірні, говорить Господь, бо Я вам Господар, та візьму вас по одному з міста, а з роду по два, і вас поведу до Сіону!</span></p><p><span><sup>15 </sup>І дам пастирів вам згідно з серцем Своїм, і вони будуть пасти вас умінням та розумом.</span></p><p><span><sup>16 </sup>І буде, коли ви розмножитеся та розплодитеся на землі за цих днів, говорить Господь, не скажуть уже: ковчег заповіту Господнього, і він вже не прийде на серце, і його пам''ятати не будуть, і більше не буде він зроблений...</span></p><p><span><sup>17 </sup>Того часу назвуть Єрусалима: Господній престол, і до нього, до Єрусалиму згромаджені будуть народи усі ради Ймення Господнього, і більше не підуть вони за впертістю серця лихого свого...</span></p><p><span><sup>18 </sup>Тими днями дім Юдин із домом Ізраїля підуть і разом прибудуть з північного краю до краю, що вашим батькам на спадок Я дав.</span></p><p><span><sup>19 </sup>І Я був подумав: як поставлю тебе Я посеред синів і дам тобі край пожаданий, найкращу спадщину народів? І Я думав: ви будете звати Мене: Мій Отче, і не відвернетеся ви від Мене.</span></p><p><span><sup>20 </sup>Справді, як зраджує жінка свого чоловіка, так ви Мене зрадили, доме Ізраїлів! каже Господь.</span></p><p><span><sup>21 </sup>Чути голос на лисих горах, плач благальний синів Ізраїлевих, вони бо скривили дорогу свою, забули про Господа, Бога свого:</span></p><p><span><sup>22 </sup>Верніться, невірні сини, усі ваші відступства Я вилікую! Ось прийшли ми до Тебе, бо Ти Господь, Бог наш!</span></p><p><span><sup>23 </sup>Справді, неправда ті пагірки, той гомін на горах, справді, в Господі, Богові нашім, спасіння Ізраїлеве!</span></p><p><span><sup>24 </sup>А той сором пожер працю наших батьків від нашої молодости, їхню худобу дрібну й їхню худобу велику, синів їхніх та їхніх дочок.</span></p><p><span><sup>25 </sup>Лежимо ми у соромі нашому, і нас покриває ця наша неслава, бо ми прогрішилися Господу, Богові нашому, ми й батьки наші, від нашої молодости й до сьогодні, і не слухали голосу Господа, нашого Бога!...</span></p>'

---

### ГРІХИ ТІЛА 

Перераховуючи неправильні вчинки, які люди скоїли в минулому та які перестали робити, повіривши в Ісуса, Петро також згадує пороки, які можна визначити як «сексуальні гріхи». 

`Ще раз прочитайте текст <a class="verse" verse="1 Петра 4:3">1 Петра 4:3</a>. Які пороки перераховує Петро?` 

Два слова мають явний сексуальний підтекст: «розпуста» (грец. «аселгея» – аморальність, безсоромність, непристойність, хтивість) та «пристрасті» (грец. «епітюпіа» – пожадання, сексуальне бажання). 

Проте християни іноді мають неправильне уявлення про сексуальність. Біблія не проти сексу. Навпаки, Бог створив інтимні стосунки і дарував людству сексуальність як велике благословення. Сексуальність була присутня в Едемі на самому початку. «Покине тому чоловік свого батька та матір свою, та й пристане до жінки своєї, – і стануть вони одним тілом. І були вони нагі обоє, Адам та жінка його, і вони не соромились» (<a class="verse" verse="Буття 2:24, 25">Буття 2:24, 25</a>). Інтимні стосунки були одним із ключових чинників єдності чоловіка й дружини, котрі на все життя присвятили себе одне одному. Ця єдність забезпечувала найкраще середовище для виховання дітей. Близькість та інтимність між подружжям – відображення відносин, які Бог бажає мати зі Своїм народом (див. <a class="verse" verse="Єремія 3">Єремія 3</a>; <a class="verse" verse="Єзекіїль 16">Єзекіїль 16</a>; Осії 1-3).

Хоч у шлюбному союзі чоловіка й жінки сексуальність є величезним благословенням, однак у будь-яких інших стосунках вона може стати однією з найбільш руйнівних сил у світі. Руйнівні наслідки сексуальних гріхів у наш час неможливо уявити. Життя багатьох людей було зруйноване через зловживання чудовим даром сексуальності. 

`Яка загальна тема викладена в наведених текстах? <a class="verse" verse="2 Самуїлова 11:4">2 Самуїлова 11:4</a>; <a class="verse" verse="1 до коринтян 5:1">1 до коринтян 5:1</a>; <a class="verse" verse="Буття 19:5">Буття 19:5</a>; <a class="verse" verse="1 до коринтян 10:8">1 до коринтян 10:8</a>.` 

Не тільки Біблія повідомляє про біль і страждання, заподіяні зазначеними гріхами; усі люди – свідки цього. 

Проте нам слід бути обережними. Звичайно, згадані в текстах гріхи справляють сильний негативний вплив на людей, і суспільство схильне таврувати їх ганьбою. Але смерть Христа покриває будь-які гріхи, включаючи й сексуальні. Як християнам, нам необхідно виявляти обережність, особливо в такій делікатній сфері, аби бути впевненими в тому, що ми виконуємо пораду: «Вийми спочатку колоду з власного ока, а тоді побачиш, як вийняти скалку з ока брата твого» (<a class="verse" verse="Від Луки 6:42">Від Луки 6:42</a>). 
