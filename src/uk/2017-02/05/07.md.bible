---
title: 'ДЛЯ ПОДАЛЬШОГО ДОСЛІДЖЕННЯ'
date: 28/04/2017
bible:
    -
        name: UKR.
        verses:
            'Від Івана 8:1-11': '<h3> <span>Від Івана 8:1-11</span></h3><p><span><span>8 </span>Ісус же на гору Оливну пішов.</span></p><p><span><sup>2 </sup>А над ранком прийшов знов у храм, і всі люди збігались до Нього. А Він сів і навчав їх.</span></p><p><span><sup>3 </sup>І ось книжники та фарисеї приводять до Нього в перелюбі схоплену жінку, і посередині ставлять її,</span></p><p><span><sup>4 </sup>та й говорять Йому: Оцю жінку, Учителю, зловлено на гарячому вчинку перелюбу...</span></p><p><span><sup>5 </sup>Мойсей же в Законі звелів нам таких побивати камінням. А Ти що говориш?</span></p><p><span><sup>6 </sup>Це ж казали вони, Його спокушуючи, та щоб мати на Нього оскарження. А Ісус, нахилившись додолу, по землі писав пальцем...</span></p><p><span><sup>7 </sup>А коли ті не переставали питати Його, Він підвівся й промовив до них: Хто з вас без гріха, нехай перший на неї той каменем кине!...</span></p><p><span><sup>8 </sup>І Він знов нахилився додолу, і писав по землі...</span></p><p><span><sup>9 </sup>А вони, це почувши й сумлінням докорені, стали один по одному виходити, почавши з найстарших та аж до останніх. І зоставсь Сам Ісус і та жінка, що стояла всередині...</span></p><p><span><sup>10 </sup>І підвівся Ісус, і нікого, крім жінки, не бачивши, промовив до неї: Де ж ті, жінко, що тебе оскаржали? Чи ніхто тебе не засудив?</span></p><p><span><sup>11 </sup>А вона відказала: Ніхто, Господи... І сказав їй Ісус: Не засуджую й Я тебе. Іди собі, але більш не гріши!</span></p>'

---

#### ДЛЯ ПОДАЛЬШОГО ДОСЛІДЖЕННЯ 

«Любов, яка довго терпить і є доброю, не буде перетворювати необачний учинок на непростимий гріх та наживатися на помилках інших. Святе Письмо ясно навчає нас, що з людиною, яка схибила, потрібно поводитися терпляче й люб’язно. При правильному підході запекле серце зможе навернутися до Христа. Любов Ісуса покриває безліч гріхів. Його благодать ніколи не веде до викриття чиїхось помилок, якщо тільки це не викликане позитивною необхідністю» (Е. Уайт. Поради батькам, учителям і учням, с. 267). 

Поміркуйте про Ісуса та жінку, схоплену під час перелюбу (див. <a class="verse" verse="Від Івана 8:1-11">Від Івана 8:1-11</a>). Ми зазвичай розглядаємо цей епізод як історію про благодать, виявлену Христом до грішної жінки. Однак ця історія містить ще один урок. Чому Ісус записав «таємні гріхи» релігійних лідерів на піску, який не може довго зберігати написи (див. Е. Уайт. Христос – надія світу, с. 461)? Чому Він не викрив їх прилюдно в гріхах, які цілком могли бути важчими за гріхи тієї жінки? Замість цього Ісус показав керівникам народу, що Йому відомі їхні лицемірство та злі наміри, проте Він не бажає розголошувати їхні пороки. Можливо, саме так Ісус намагався достукатися до сердець цих людей, показуючи, що вони все ще можуть спастися. Який чудовий урок для нас! 

#### Питання для обговорення: 

`Поміркуйте про єдність, протилежну одноманітності. Чи є такі сфери, у яких ми повинні підтримувати повну однодумність, щоб успішно функціонувати як Церква? Що це за сфери та як ми можемо досягнути необхідної одностайності? І, навпаки, у яких сферах різниця в думках не тільки не шкідлива, а й корисна?` 

`Чи пережили ви користь від «страждання тілом» з метою перестати грішити? Ми знаємо, що Бог діє в нашому житті, змінюючи нас. Чи означає цей факт, що нам немає необхідності «страждати тілом», аби здобути перемогу? Аргументуйте свою відповідь` 

`Подумайте про шкоду, якої завдає людям уживання алкоголю. Що ми як Церква можемо зробити, аби допомогти іншим побачити всю згубність цього наркотику? Що ми можемо зробити, аби застерегти молодь від загравання з ним?` 