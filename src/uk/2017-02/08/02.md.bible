---
title: 'ІСУС – НАШ АГНЕЦЬ'
date: 14/05/2017
bible:
    -
        name: UKR.
        verses:
            'До колоссян 1:13, 14': '<h3> <span>До колоссян 1:13</span></h3><p><span><sup>13 </sup>що визволив нас із влади темряви й переставив нас до Царства Свого улюбленого Сина,</span></p><h3> <span>До колоссян 1:14</span></h3><p><span><sup>14 </sup>в Якім маємо відкуплення і прощення гріхів.</span></p>'
            '1 Петра 1:18, 19': '<h3> <span>1 Петра 1:18</span></h3><p><span><sup>18 </sup>І знайте, що не тлінним сріблом або золотом відкуплені ви були від марного вашого життя, що передане вам від батьків,</span></p><h3> <span>1 Петра 1:19</span></h3><p><span><sup>19 </sup>але дорогоцінною кров''ю Христа, як непорочного й чистого Ягняти,</span></p>'
            'Вихід 34:19, 20': '<h3> <span>Вихід 34:19</span></h3><p><span><sup>19 </sup>Усе, що відкриває утробу то Моє, як і всяка твоя худоба, що є самець, відкриття утроби вола та вівці.</span></p><h3> <span>Вихід 34:20</span></h3><p><span><sup>20 </sup>А відкриття утроби осла викупиш ягням. А якщо його не викупиш, то заб''єш його, зламавши шию. Кожного перворідного з синів твоїх викупиш. І не будуть являтися перед обличчя Моє з порожньою рукою.</span></p>'
            'Левит 25:25, 26': '<h3> <span>Левит 25:25</span></h3><p><span><sup>25 </sup>Коли збідніє твій брат, і продасть із своєї посілости, то прийде викупник його, близький йому, і викупить продаж брата свого.</span></p><h3> <span>Левит 25:26</span></h3><p><span><sup>26 </sup>А чоловік, коли не буде йому викупника, а рука його стане спроможна, і знайде потрібне на викуп його,</span></p>'
            'Левит 25:47-49': '<h3> <span>Левит 25:47-49</span></h3><p><span><sup>47 </sup>А коли рука приходька чи осілого при тобі спроможна, а брат твій збідніє при ньому, і буде проданий приходькові чи осілому в тебе, або нащадкові племени приходька,</span></p><p><span><sup>48 </sup>то потім, як буде проданий, викуп буде йому, один із братів його викупить його,</span></p><p><span><sup>49 </sup>або дядько його, або син дядька його викупить його, або з однокровних його, із роду його викупить його, або спроможна рука його, і буде викуплений.</span></p>'
            'Від Луки 19:10': '<h3> <span>Від Луки 19:10</span></h3><p><span><sup>10 </sup>Син бо Людський прийшов, щоб знайти та спасти, що загинуло!</span></p>'
            'Левит 4:32, 33': '<h3> <span>Левит 4:32</span></h3><p><span><sup>32 </sup>А якщо він приведе вівцю в жертву свою за гріх, то приведе безвадну самицю,</span></p><h3> <span>Левит 4:33</span></h3><p><span><sup>33 </sup>і покладе свою руку на голову жертви за гріх, та й заріже її на жертву за гріх у місці, де ріже він жертву цілопалення.</span></p>'
            '1 Петра 1:19': '<h3> <span>1 Петра 1:19</span></h3><p><span><sup>19 </sup>але дорогоцінною кров''ю Христа, як непорочного й чистого Ягняти,</span></p>'
            '1 Петра 1:18': '<h3> <span>1 Петра 1:18</span></h3><p><span><sup>18 </sup>І знайте, що не тлінним сріблом або золотом відкуплені ви були від марного вашого життя, що передане вам від батьків,</span></p>'
            'Левит 4:34': '<h3> <span>Левит 4:34</span></h3><p><span><sup>34 </sup>І візьме священик із крови жертви за гріх своїм пальцем, та й дасть на роги жертівника цілопалення, а всю кров її виллє до підстави жертівника.</span></p>'
            'Левит 4:35': '<h3> <span>Левит 4:35</span></h3><p><span><sup>35 </sup>А ввесь лій її здійме, як здіймається лій вівці з мирної жертви, та й спалить священик його на жертівнику на огняні жертви Господні. І так очистить його священик за гріх його, що згрішив був, і буде прощено йому.</span></p>'

---

### ІСУС – НАШ АГНЕЦЬ

Одна з головних тем Біблії – діяння Бога задля спасіння грішного людства. Від розповіді про падіння Адама та Єви в книзі Буття до зображення падіння Вавилона в Об’явленні Біблія розкриває діяння Бога, продиктовані прагненням «спасти те, що загинуло» (<a class="verse" verse="Від Луки 19:10">Від Луки 19:10</a>). Послання Петра також присвячені цій темі.

`Прочитайте тексти <a class="verse" verse="1 Петра 1:18, 19">1 Петра 1:18, 19</a>; <a class="verse" verse="До колоссян 1:13, 14">До колоссян 1:13, 14</a>. Що означає бути викупленими та яким чином кров пов’язана з викупленням?`

Тексти <a class="verse" verse="1 Петра 1:18, 19">1 Петра 1:18, 19</a> наголошують на значенні смерті Ісуса: «Знаючи, що ви були викуплені від марного вашого життя, переданого батьками, не тлінним сріблом або золотом, а дорогоцінною кров’ю Христа, як непорочного й чистого Агнця». У цих текстах містяться два ключових образи: викуплення та жертвоприношення.

Викуплення відбувалося в Ізраїлі кількома способами. Наприклад, первородного осла (який не міг бути принесений у жертву) і первородного сина (див. <a class="verse" verse="Вихід 34:19, 20">Вихід 34:19, 20</a>) викуповували за допомогою замісної жертви агнця. Заплативши гроші, можна було викупити предмети, продані через бідність (див. <a class="verse" verse="Левит 25:25, 26">Левит 25:25, 26</a>). І, найголовніше, раб також підлягав викупу (див. <a class="verse" verse="Левит 25:47-49">Левит 25:47-49</a>). Спочатку Петро повідомляє своїм читачам, що ціною їхнього викупу від «марного вашого життя, переданого батьками» (<a class="verse" verse="1 Петра 1:18">1 Петра 1:18</a>) була «дорогоцінна Кров Христа, як непорочного й чистого Агнця» (<a class="verse" verse="1 Петра 1:19">1 Петра 1:19</a>). Образ Христа як Агнця, звичайно ж, указує на старозавітні жертвоприношення тварин.

Отже, Петро наголошує: смерть жертовної тварини в старозавітну епоху символізувала смерть Христа. Грішник приносив до святині безвадного агнця, покладав на нього руки та сповідував свої гріхи (див. <a class="verse" verse="Левит 4:32, 33">Левит 4:32, 33</a>). Потім тварину заколювали і невеликою кількістю його крові мазали жертовник, а решту крові виливали до його підніжжя (див. <a class="verse" verse="Левит 4:34">Левит 4:34</a>). Смерть жертовної тварини слугувала викупленням для жертводавця (див. <a class="verse" verse="Левит 4:35">Левит 4:35</a>). Петро каже, що замість нас помер Ісус, і Його смерть викупила нас від нашого колишнього життя й неминучої загибелі в майбутньому.

`Тільки завдяки замісній жертві Христа ми маємо надію на спасіння. Що це говорить нам про нашу залежність від Бога?`