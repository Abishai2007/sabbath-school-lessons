---
title: 'ЦЕРКВА І ДЕРЖАВА'
date: 16/04/2017
bible:
    -
        name: UKR.
        verses:
            '1 Петра 2:13, 14': '<h3> <span>1 Петра 2:13</span></h3><p><span><sup>13 </sup>Отож, коріться кожному людському творінню ради Господа, чи то цареві, як найвищому,</span></p><h3> <span>1 Петра 2:14</span></h3><p><span><sup>14 </sup>чи то володарям, як від нього посланим для карання злочинців та для похвали доброчинців.</span></p>'
            '1 Петра 2:13-17': '<h3> <span>1 Петра 2:13-17</span></h3><p><span><sup>13 </sup>Отож, коріться кожному людському творінню ради Господа, чи то цареві, як найвищому,</span></p><p><span><sup>14 </sup>чи то володарям, як від нього посланим для карання злочинців та для похвали доброчинців.</span></p><p><span><sup>15 </sup>Бо така Божа воля, щоб доброчинці гамували неуцтво нерозумних людей,</span></p><p><span><sup>16 </sup>як вільні, а не як ті, що мають волю на прикриття лихого, але як раби Божі.</span></p><p><span><sup>17 </sup>Шануйте всіх, братство любіть, Бога бійтеся, царя поважайте.</span></p>'
            '1 Петра 2:14': '<h3> <span>1 Петра 2:14</span></h3><p><span><sup>14 </sup>чи то володарям, як від нього посланим для карання злочинців та для похвали доброчинців.</span></p>'

---

### ЦЕРКВА І ДЕРЖАВА 

Хоч Біблія була написана давно, вона торкається питань, які залишаються актуальними і сьогодні, наприклад, питання відносин між християнами та владою. У деяких випадках абсолютно ясно, якими мають бути ці відносини. Наприклад, в Об’явл. 13 ідеться про час, коли підпорядкування політичним силам буде означати непослух Богові. У такому разі наш вибір очевидний (див. урок за четвер). 

`Прочитайте уривок <a class="verse" verse="1 Петра 2:13-17">1 Петра 2:13-17</a>. Яким по можливості має бути наше ставлення до влади?` 

Злочини Римської імперії були добре відомі тим, хто жив у її межах. Вона виросла за рахунок військових досягнень амбітних правителів. Будь-який опір жорстоко придушувався. Систематичні тортури і розп’яття на хресті – це тільки два види покарань з величезного списку. Римська влада була пронизана кумівством та корупцією. Панівна еліта застосовувала силу холоднокровно й жорстоко. Незважаючи на все це, Петро закликає своїх читачів підкоритися всякій людській владі: імператорові та його намісникам (див. <a class="verse" verse="1 Петра 2:13, 14">1 Петра 2:13, 14</a>). 

Апостол стверджує, що імператори й намісники карають злочинців і заохочують доброчинців (див. <a class="verse" verse="1 Петра 2:14">1 Петра 2:14</a>). Таким чином можновладці відіграють важливу роль у формуванні суспільства. 

Справді, незважаючи на всі її вади, Римська імперія забезпечувала стабільність. Вона запобігала громадянській війні. І хоч її правосуддя було суворим, воно ґрунтувалося на верховенстві закону. Імперія будувала дороги та встановила грошову систему для поповнення своєї військової казни. 

За допомогою цього Рим створив середовище, у якому населення мало можливість зростати і здебільшого процвітати. У такому ракурсі настанови Петра щодо влади справді мають сенс. Жодна держава не є досконалою, і держава, де проживали Петро й опікувана ним Церква, теж не була такою. Апостол навчає: християни повинні намагатися бути добрими громадянами та підкорятися законам своєї країни там, де це не суперечить Божому Законові, навіть якщо її керівники далекі від досконалості. 

`Чому для християн важливо бути добрими громадянами навіть у неідеальних політичних ситуаціях? Що ви можете зробити, аби хоч трохи поліпшити своє суспільство?` 
