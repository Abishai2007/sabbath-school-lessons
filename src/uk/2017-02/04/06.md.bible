---
title: 'ХРИСТИЯНСТВО І ГРОМАДСЬКИЙ ПОРЯДОК'
date: 20/04/2017
bible:
    -
        name: UKR.
        verses:
            'До римлян 13:1-10': '<h3> <span>До римлян 13:1-10</span></h3><p><span><span>13 </span>Нехай кожна людина кориться вищій владі, бо немає влади, як не від Бога, і влади існуючі встановлені від Бога.</span></p><p><span><sup>2 </sup>Тому той, хто противиться владі, противиться Божій постанові; а ті, хто противиться, самі візьмуть осуд на себе.</span></p><p><span><sup>3 </sup>Бо володарі пострах не на добрі діла, а на злі. Хочеш не боятися влади? Роби добро, і матимеш похвалу від неї,</span></p><p><span><sup>4 </sup>бо володар Божий слуга, тобі на добро. А як чиниш ти зле, то бійся, бо недармо він носить меча, він бо Божий слуга, месник у гніві злочинцеві!</span></p><p><span><sup>5 </sup>Тому треба коритися не тільки ради страху кари, але й ради сумління.</span></p><p><span><sup>6 </sup>Через це ви й податки даєте, бо вони служителі Божі, саме тим завжди зайняті.</span></p><p><span><sup>7 </sup>Тож віддайте належне усім: кому податок податок, кому мито мито, кому страх страх, кому честь честь.</span></p><p><span><sup>8 </sup>Не будьте винні нікому нічого, крім того, щоб любити один одного. Бо хто іншого любить, той виконав Закона.</span></p><p><span><sup>9 </sup>Бо заповіді: Не чини перелюбу, Не вбивай, Не кради, Не свідкуй неправдиво, Не пожадай й які інші, вони містяться всі в цьому слові: Люби свого ближнього, як самого себе!</span></p><p><span><sup>10 </sup>Любов не чинить зла ближньому, тож любов виконання Закону.</span></p>'
            'Від Матвія 22:39': '<h3> <span>Від Матвія 22:39</span></h3><p><span><sup>39 </sup>А друга однакова з нею: Люби свого ближнього, як самого себе.</span></p>'
            '1 Петра 2:13-17': '<h3> <span>1 Петра 2:13-17</span></h3><p><span><sup>13 </sup>Отож, коріться кожному людському творінню ради Господа, чи то цареві, як найвищому,</span></p><p><span><sup>14 </sup>чи то володарям, як від нього посланим для карання злочинців та для похвали доброчинців.</span></p><p><span><sup>15 </sup>Бо така Божа воля, щоб доброчинці гамували неуцтво нерозумних людей,</span></p><p><span><sup>16 </sup>як вільні, а не як ті, що мають волю на прикриття лихого, але як раби Божі.</span></p><p><span><sup>17 </sup>Шануйте всіх, братство любіть, Бога бійтеся, царя поважайте.</span></p>'
            'Дії 5:27, 28': '<h3> <span>Дії 5:27</span></h3><p><span><sup>27 </sup>Припровадивши ж їх, поставили перед синедріоном. І спитався їх первосвященик, говорячи:</span></p><h3> <span>Дії 5:28</span></h3><p><span><sup>28 </sup>Чи ми не заборонили з погрозою вам, щоб про Те Ім''я не навчати? І ото, ви своєю наукою переповнили Єрусалим, і хочете кров Чоловіка Того припровадити на нас...</span></p>'
            'Дії 5:27-32': '<h3> <span>Дії 5:27-32</span></h3><p><span><sup>27 </sup>Припровадивши ж їх, поставили перед синедріоном. І спитався їх первосвященик, говорячи:</span></p><p><span><sup>28 </sup>Чи ми не заборонили з погрозою вам, щоб про Те Ім''я не навчати? І ото, ви своєю наукою переповнили Єрусалим, і хочете кров Чоловіка Того припровадити на нас...</span></p><p><span><sup>29 </sup>Відповів же Петро та сказали апостоли: Бога повинно слухатися більш, як людей!</span></p><p><span><sup>30 </sup>Бог наших отців воскресив нам Ісуса, Якому ви смерть були заподіяли, повісивши на дереві.</span></p><p><span><sup>31 </sup>Його Бог підвищив Своєю правицею на Начальника й Спаса, щоб дати Ізраїлеві покаяння і прощення гріхів.</span></p><p><span><sup>32 </sup>А тих справ Йому свідками ми й Святий Дух, що Його Бог дав тим, хто слухняний Йому.</span></p>'
            'Левит 19:18': '<h3> <span>Левит 19:18</span></h3><p><span><sup>18 </sup>Не будеш мститися, і не будеш ненавидіти синів свого народу. І будеш любити ближнього свого, як самого себе! Я Господь!</span></p>'
            'Дії 4:5-23': '<h3> <span>Дії 4:5-23</span></h3><p><span><sup>5 </sup>І сталось, що ранком зібралися в Єрусалимі начальники їхні, і старші та книжники,</span></p><p><span><sup>6 </sup>і Анна первосвященик, і Кайяфа, і Іван, і Олександер, і скільки було їх із роду первосвященичого.</span></p><p><span><sup>7 </sup>І, поставивши їх посередині, запиталися: Якою ви силою чи яким ви ім''ям те робили?</span></p><p><span><sup>8 </sup>Тоді Петро, переповнений Духом Святим, промовив до них: Начальники люду та старшини Ізраїлеві!</span></p><p><span><sup>9 </sup>Як сьогодні беруть нас на допит про те добродійство недужій людині, як вона вздоровлена,</span></p><p><span><sup>10 </sup>нехай буде відомо всім вам, і всім людям Ізраїлевим, що Ім''ям Ісуса Христа Назарянина, що Його розп''яли ви, то Його воскресив Бог із мертвих, Ним поставлений він перед вами здоровий!</span></p><p><span><sup>11 </sup>Він камінь, що ви, будівничі, відкинули, але каменем став Він наріжним!</span></p><p><span><sup>12 </sup>І нема ні в кім іншім спасіння. Бо під небом нема іншого Ймення, даного людям, що ним би спастися ми мали.</span></p><p><span><sup>13 </sup>А бачивши сміливість Петра та Івана, і спостерігши, що то люди обидва невчені та прості, дивувалися, і пізнали їх, що вони з Ісусом були.</span></p><p><span><sup>14 </sup>Та бачивши, що вздоровлений чоловік стоїть з ними, нічого навпроти сказати не могли.</span></p><p><span><sup>15 </sup>І, звелівши їм вийти із синедріону, зачали радитися між собою,</span></p><p><span><sup>16 </sup>говорячи: Що робити нам із цими людьми? Бож усім мешканцям Єрусалиму відомо, що вчинили вони явне чудо, і не можемо того заперечити.</span></p><p><span><sup>17 </sup>Та щоб більш не поширювалось це в народі, то з погрозою заборонімо їм, щоб нікому з людей вони не говорили про Це Ім''я.</span></p><p><span><sup>18 </sup>І, закликавши їх, наказали їм не говорити, і взагалі не навчати про Ісусове Ймення.</span></p><p><span><sup>19 </sup>І відповіли їм Петро та Іван, та й сказали: Розсудіть, чи це справедливе було б перед Богом, щоб слухатись вас більш, як Бога?</span></p><p><span><sup>20 </sup>Бо не можемо ми не казати про те, що ми бачили й чули!</span></p><p><span><sup>21 </sup>А вони пригрозили їм ще, і відпустили їх, не знайшовши нічого, щоб їх покарати, через людей, бо всі славили Бога за теє, що сталось.</span></p><p><span><sup>22 </sup>Бо років більш сорока мав той чоловік, що на нім відбулося це чудо вздоровлення.</span></p><p><span><sup>23 </sup>Коли ж їх відпустили, вони до своїх прибули й сповістили, про що первосвященики й старші до них говорили.</span></p>'
            'Дії 4:1-4': '<h3> <span>Дії 4:1-4</span></h3><p><span><span>4 </span>А коли промовляли вони до народу оце, до них приступили священики, і влада сторожі храму й саддукеї,</span></p><p><span><sup>2 </sup>обурюючись, що навчають народ та звіщають в Ісусі воскресіння з мертвих.</span></p><p><span><sup>3 </sup>І руки наклали на них, і до в''язниці всадили до ранку, бо вже вечір настав був.</span></p><p><span><sup>4 </sup>І багато-хто з тих, хто слухав слово, увірували; число ж мужів таких було тисяч із п''ять.</span></p>'
            'Дії 5:29': '<h3> <span>Дії 5:29</span></h3><p><span><sup>29 </sup>Відповів же Петро та сказали апостоли: Бога повинно слухатися більш, як людей!</span></p>'

---

### ХРИСТИЯНСТВО І ГРОМАДСЬКИЙ ПОРЯДОК 

Знаючи, що людські установи і влади недосконалі, а іноді й гріховні, а також усупереч своїм негативним досвідам взаємодії із цивільною та релігійною владою, апостоли Петро і Павло закликали перших християн підкорятися людській владі (див. <a class="verse" verse="1 Петра 2:13-17">1 Петра 2:13-17</a>; <a class="verse" verse="До римлян 13:1-10">До римлян 13:1-10</a>). За їхніми словами, християни повинні платити податки та виконувати трудові обов’язки. Там, де їм дозволяло сумління, християни мали бути зразковими громадянами. 

`Прочитайте уривок <a class="verse" verse="Дії 5:27-32">Дії 5:27-32</a>. Як співвідноситься повеління Петра підкорятися владі (див. <a class="verse" verse="1 Петра 2:13-17">1 Петра 2:13-17</a>) з поведінкою самого Петра та інших апостолів у згаданій ситуації?` 

Перші успіхи християнської Церкви привели до арешту Петра й Івана (див. <a class="verse" verse="Дії 4:1-4">Дії 4:1-4</a>). Вони зазнали допиту правителів, старійшин та книжників, після чого їх відпустили, заборонивши проповідувати (див. <a class="verse" verse="Дії 4:5-23">Дії 4:5-23</a>). Незабаром їх знову заарештували і запитали, чому вони не послухалися наказу влади (див. <a class="verse" verse="Дії 5:27, 28">Дії 5:27, 28</a>). Петро відповів: «Потрібно більше слухатися Бога, ніж людей!» (<a class="verse" verse="Дії 5:29">Дії 5:29</a>). 

`Який важливий висновок ми повинні зробити на підставі цих слів?` 

Петро не був лицеміром, який говорить одне, а робить інше. Коли постало питання, кого слухатися – Бога чи людей, відповідь була однозначною. Доки перед християнами не постане такий вибір, вони повинні сприяти й підкорятися владі, намагаючись здійснювати перетворення в суспільстві. Коли моральні засади перебувають під загрозою, християни будуть і повинні долучатися до законного сприяння тим видам соціальних змін, які відображають цінності та вчення Христа. Вибір способу дій залежить від багатьох чинників, але прагнення бути законослухняним громадянином зовсім не означає, що християнин відмовляється від будь-яких спроб поліпшити суспільство. 

`Прочитайте тексти <a class="verse" verse="Левит 19:18">Левит 19:18</a> та <a class="verse" verse="Від Матвія 22:39">Від Матвія 22:39</a>. Чи можна сказати, що повеління любити ближнього, як самого себе, включає також заклик змінювати на краще умови й обставини життя ближнього?` 
