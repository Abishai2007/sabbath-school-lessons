---
title: 'ПАНИ І СЛУГИ'
date: 17/04/2017
bible:
    -
        name: UKR.
        verses:
            'До колоссян 1:14': '<h3> <span>До колоссян 1:14</span></h3><p><span><sup>14 </sup>в Якім маємо відкуплення і прощення гріхів.</span></p>'
            '1 Петра 1:18, 19': '<h3> <span>1 Петра 1:18</span></h3><p><span><sup>18 </sup>І знайте, що не тлінним сріблом або золотом відкуплені ви були від марного вашого життя, що передане вам від батьків,</span></p><h3> <span>1 Петра 1:19</span></h3><p><span><sup>19 </sup>але дорогоцінною кров''ю Христа, як непорочного й чистого Ягняти,</span></p>'
            '1 Петра 2:18-23': '<h3> <span>1 Петра 2:18-23</span></h3><p><span><sup>18 </sup>Раби, коріться панам із повним страхом, не тільки добрим та тихим, але й прикрим.</span></p><p><span><sup>19 </sup>Бо то вгодне, коли хто, через сумління перед Богом, терпить недолю, непоправді страждаючи.</span></p><p><span><sup>20 </sup>Бо яка похвала, коли терпите ви, як вас б''ють за провини? Але коли з мукою терпите за добрі вчинки, то це вгодне Богові!</span></p><p><span><sup>21 </sup>Бо на це ви покликані. Бо й Христос постраждав за нас, і залишив нам приклада, щоб пішли ми слідами Його.</span></p><p><span><sup>22 </sup>Не вчинив Він гріха, і не знайшлося в устах Його підступу!</span></p><p><span><sup>23 </sup>Коли був лихословлений, Він не лихословив взаємно, а коли Він страждав, не погрожував, але передав Тому, Хто судить справедливо.</span></p>'
            '1 Петра 2:18-20': '<h3> <span>1 Петра 2:18-20</span></h3><p><span><sup>18 </sup>Раби, коріться панам із повним страхом, не тільки добрим та тихим, але й прикрим.</span></p><p><span><sup>19 </sup>Бо то вгодне, коли хто, через сумління перед Богом, терпить недолю, непоправді страждаючи.</span></p><p><span><sup>20 </sup>Бо яка похвала, коли терпите ви, як вас б''ють за провини? Але коли з мукою терпите за добрі вчинки, то це вгодне Богові!</span></p>'
            'До римлян 3:24': '<h3> <span>До римлян 3:24</span></h3><p><span><sup>24 </sup>але дарма виправдуються Його благодаттю, через відкуплення, що в Ісусі Христі,</span></p>'
            'До ефесян 6:5': '<h3> <span>До ефесян 6:5</span></h3><p><span><sup>5 </sup>Раби, слухайтеся тілесних панів зо страхом і тремтінням у простоті серця вашого, як Христа!</span></p>'
            'До ефесян 1:7': '<h3> <span>До ефесян 1:7</span></h3><p><span><sup>7 </sup>що маємо в Ньому відкуплення кров''ю Його, прощення провин, через багатство благодаті Його,</span></p>'
            '1 Петра 2:18': '<h3> <span>1 Петра 2:18</span></h3><p><span><sup>18 </sup>Раби, коріться панам із повним страхом, не тільки добрим та тихим, але й прикрим.</span></p>'
            '1 Петра 2:23': '<h3> <span>1 Петра 2:23</span></h3><p><span><sup>23 </sup>Коли був лихословлений, Він не лихословив взаємно, а коли Він страждав, не погрожував, але передав Тому, Хто судить справедливо.</span></p>'

---

### ПАНИ І СЛУГИ 

`Прочитайте уривок <a class="verse" verse="1 Петра 2:18-23">1 Петра 2:18-23</a>. Як ми сьогодні розуміємо ці складні за змістом вірші? Який принцип можемо почерпнути з них для себе?` 

Уважне прочитання уривка <a class="verse" verse="1 Петра 2:18-23">1 Петра 2:18-23</a> показує, що ці тексти не схвалюють рабства, а навчають правильного ставлення до важких обставин, змінити які ми не здатні. 

Слово ойкетес, перекладене в <a class="verse" verse="1 Петра 2:18">1 Петра 2:18</a> як «слуга», використовується винятково щодо домашніх рабів. Більш поширене слово дулос зустрічається в тексті <a class="verse" verse="До ефесян 6:5">До ефесян 6:5</a>, де рабам дана така ж порада. 

У Римській імперії рабів вважали законною власністю, вони перебували в повній владі свого господаря, який міг поводитися з ними милосердно або жорстоко. Кількість рабів поповнювалася за рахунок захоплення полонених, народження дітей у рабів та права кредитора зробити рабом свого боржника. Деякі раби мали великі повноваження. Одні управляли великими маєтками своїх господарів, інші розпоряджалися їхнім майном та захищали ділові інтереси. Ще інші навчали дітей своїх панів. 

Раба можна було викупити, після чого він ставав вільним. Таких рабів називали «викупленими». Павло використовує це слово для змалювання того, що Ісус здійснив для нас (див. <a class="verse" verse="До ефесян 1:7">До ефесян 1:7</a>; <a class="verse" verse="До римлян 3:24">До римлян 3:24</a>; <a class="verse" verse="До колоссян 1:14">До колоссян 1:14</a>; <a class="verse" verse="1 Петра 1:18, 19">1 Петра 1:18, 19</a>). 

Важливо пам’ятати, що серед перших християн було багато рабів. Вони виявилися заручниками системи, яку не могли змінити. Ті, кому не пощастило мати милосердних панів, були в особливо скрутному становищі; але й ті, хто належав добрим господарям, могли потрапити під гарячу руку. Настанови Петра християнам-рабам узгоджуються з іншими твердженнями в Новому Завіті. Такі раби повинні коритися й терпіти, як і Христос був слухняний та постраждав (див. <a class="verse" verse="1 Петра 2:18-20">1 Петра 2:18-20</a>). Немає жодної похвали в тому, щоб зазнати заслуженого покарання. Істинний дух Христа відкривається тоді, коли людина страждає несправедливо. Подібно до Ісуса, у таких випадках християни повинні не лихословити або погрожувати, а довіритися Богові, Котрий справедливо розсудить усіх (<a class="verse" verse="1 Петра 2:23">1 Петра 2:23</a>). 

`Які практичні уроки ми можемо почерпнути зі слів Петра? Чи означає це, що ми не повинні відстоювати свої права? Поділіться своїми думками в класі.` 
