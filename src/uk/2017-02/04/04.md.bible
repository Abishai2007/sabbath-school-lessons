---
title: 'ДРУЖИНИ Й ЧОЛОВІКИ'
date: 18/04/2017
bible:
    -
        name: UKR.
        verses:
            '1 до коринтян 7:12-16': '<h3> <span>1 до коринтян 7:12-16</span></h3><p><span><sup>12 </sup>Іншим же я говорю, не Господь: коли який брат має дружину невіруючу, і згідна вона жити з ним, нехай він не лишає її.</span></p><p><span><sup>13 </sup>І жінка, як має чоловіка невіруючого, а той згоден жити з нею, нехай не лишає його.</span></p><p><span><sup>14 </sup>Чоловік бо невіруючий освячується в дружині, а дружина невіруюча освячується в чоловікові. А інакше нечисті були б ваші діти, тепер же святі.</span></p><p><span><sup>15 </sup>А як хоче невіруючий розлучитися, хай розлучиться, не неволиться брат чи сестра в такім разі, бо покликав нас Бог до миру.</span></p><p><span><sup>16 </sup>Звідки знаєш ти, дружино, чи не спасеш чоловіка? Або звідки знаєш, чоловіче, чи не спасеш дружини?</span></p>'
            '1 Петра 3:1-7': '<h3> <span>1 Петра 3:1-7</span></h3><p><span><span>3 </span>Так само дружини, коріться своїм чоловікам, щоб і деякі, хто не кориться слову, були приєднані без слова поводженням дружин,</span></p><p><span><sup>2 </sup>як побачать ваше поводження чисте в страху.</span></p><p><span><sup>3 </sup>А окрасою їм нехай буде не зовнішнє, заплітання волосся та навішання золота або вбирання одеж,</span></p><p><span><sup>4 </sup>але захована людина серця в нетлінні лагідного й мовчазного духа, що дорогоцінне перед Богом.</span></p><p><span><sup>5 </sup>Бо так само колись прикрашали себе й святі ті жінки, що клали надію на Бога й корились своїм чоловікам.</span></p><p><span><sup>6 </sup>Так Сара корилась Авраамові, і паном його називала. А ви її діти, коли добро робите та не лякаєтесь жадного страху.</span></p><p><span><sup>7 </sup>Чоловіки, так само живіть разом із дружинами за розумом, як зо слабішою жіночою посудиною, і виявляйте їм честь, бо й вони є співспадкоємиці благодаті життя, щоб не спинялися ваші молитви.</span></p>'
            '1 Петра 3:3-5': '<h3> <span>1 Петра 3:3-5</span></h3><p><span><sup>3 </sup>А окрасою їм нехай буде не зовнішнє, заплітання волосся та навішання золота або вбирання одеж,</span></p><p><span><sup>4 </sup>але захована людина серця в нетлінні лагідного й мовчазного духа, що дорогоцінне перед Богом.</span></p><p><span><sup>5 </sup>Бо так само колись прикрашали себе й святі ті жінки, що клали надію на Бога й корились своїм чоловікам.</span></p>'
            '1 Петра 3:2': '<h3> <span>1 Петра 3:2</span></h3><p><span><sup>2 </sup>як побачать ваше поводження чисте в страху.</span></p>'
            '1 Петра 3:7': '<h3> <span>1 Петра 3:7</span></h3><p><span><sup>7 </sup>Чоловіки, так само живіть разом із дружинами за розумом, як зо слабішою жіночою посудиною, і виявляйте їм честь, бо й вони є співспадкоємиці благодаті життя, щоб не спинялися ваші молитви.</span></p>'

---

### ДРУЖИНИ Й ЧОЛОВІКИ 

`Прочитайте тексти <a class="verse" verse="1 Петра 3:1-7">1 Петра 3:1-7</a>. Який особливий випадок розглядає Петро в уривку? Яким чином його слова можна застосувати до інституту шлюбу в сучасному суспільстві?` 

У наведеному уривку міститься важливе уточнення, котре допоможе уважному читачеві зрозуміти, яке саме питання розглядає автор. У тексті 3:1 він говорить про чоловіків, котрі не підкоряються слову. Іншими словами, Петро розмірковує про те, як має поводитися християнка, одружена з нехристиянином. 

Для християнки вельми непросто жити в шлюбі з чоловіком, котрий не поділяє її віру. Що ж робити в такій ситуації? Чи повинна вона залишити свого чоловіка? Петро, як і Павло в уривку <a class="verse" verse="1 до коринтян 7:12-16">1 до коринтян 7:12-16</a>, не радить християнці покидати свого невіруючого чоловіка. Натомість, за словами апостола, дружина невіруючого має жити зразковим життям.

Роль жінок у Римській імперії першого століття значною мірою визначав їх соціальний статус. Римлянки, наприклад, були краще захищені в правовому відношенні, ніж більшість жінок, до яких звертався Петро. Жінкам з інших соціальних груп не дозволялося брати участь у політиці, займати цивільні або релігійні посади. Апостол закликає християнок прийняти ті стандарти, які в їхній ситуації гідні захоплення, тобто він закликає їх до чистоти й богобоязливості (див. <a class="verse" verse="1 Петра 3:2">1 Петра 3:2</a>). Він вважає, що прикрасою жінки-християнки має бути внутрішня краса, а не модні зачіски, навішування золота чи прикрашання одягу (<a class="verse" verse="1 Петра 3:3-5">1 Петра 3:3-5</a>). Християнка поводитиметься так, аби показати своєму чоловікові християнство в найкращому світлі. 

Чоловіки в жодному разі не повинні сприймати слова Петра як пораду погано поводитися зі своїми дружинами. Апостол умовляє чоловіків дбайливо ставитися до своїх дружин (див. <a class="verse" verse="1 Петра 3:7">1 Петра 3:7</a>). 

Хоч Петро розглядає конкретний випадок – шлюб християнки з невіруючим, ми можемо побачити в цих віршах ідеал християнського шлюбу: подружжя піклується одне про одного, живе чесним життям і славить Бога в повсякденних справах. 
