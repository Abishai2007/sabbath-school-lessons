---
title: 'ДЛЯ ПОДАЛЬШОГО ДОСЛІДЖЕННЯ'
date: 21/04/2017
bible:
    -
        name: UKR.
        verses:
            '1 Петра 2:21-25': '<h3> <span>1 Петра 2:21-25</span></h3><p><span><sup>21 </sup>Бо на це ви покликані. Бо й Христос постраждав за нас, і залишив нам приклада, щоб пішли ми слідами Його.</span></p><p><span><sup>22 </sup>Не вчинив Він гріха, і не знайшлося в устах Його підступу!</span></p><p><span><sup>23 </sup>Коли був лихословлений, Він не лихословив взаємно, а коли Він страждав, не погрожував, але передав Тому, Хто судить справедливо.</span></p><p><span><sup>24 </sup>Він тілом Своїм Сам підніс гріхи наші на дерево, щоб ми вмерли для гріхів та для праведности жили; Його ранами ви вздоровилися.</span></p><p><span><sup>25 </sup>Ви бо були як ті вівці заблукані, та ви повернулись до Пастиря й Опікуна ваших душ.</span></p>'
            '1 Петра 2:17': '<h3> <span>1 Петра 2:17</span></h3><p><span><sup>17 </sup>Шануйте всіх, братство любіть, Бога бійтеся, царя поважайте.</span></p>'

---

#### ДЛЯ ПОДАЛЬШОГО ДОСЛІДЖЕННЯ 

Прочитайте з книги Е. Уайт «Велика боротьба» розділи «Прийдешня боротьба» (с. 582-592), «Наш єдиний захист» (с. 593-602) та «Час горя» (с. 613-634). 

Еллен Уайт виступала за те, щоб адвентисти сьомого дня були хорошими громадянами і дотримувалися закону своєї країни. Вона навіть радила людям не порушувати демонстративно місцеві закони про неділю. Хоч адвентисти мали шанувати сьомий день, суботу, як звелів Бог, очікувалося, що вони не будуть навмисно і злісно порушувати заборону працювати в неділю. Проте вона ясно дала зрозуміти, у якому випадку адвентисти не повинні підкорятися законові. Якщо раб або рабиня втекли від свого пана, закон вимагав, щоб вони були повернуті назад. Еллен Уайт виступила проти цього закону і закликала адвентистів не підкорятися йому: «Коли людські закони суперечать Слову й Законові Божому, нам слід підкорятися останньому, якими б не були наслідки. Ми не повинні підкорятися законові нашої країни, який вимагає віддавати раба його панові, і нам доведеться пережити наслідки порушення цього закону. Людина не може бути чиєюсь власністю. Бог володіє нею за правом, а людина не може привласнювати собі творіння рук Божих» (Свідчення для Церкви, т. 1, с. 201, 202). 

#### Питання для обговорення: 

`Обговоріть у класі запитання, поставлене в уроці за понеділок: «Чи означає це, що ми не повинні відстоювати свої права?». Спробуйте також з’ясувати, у чому полягають наші права?` 

`Наведіть приклади позитивного впливу християн на суспільство. Які уроки ми можемо почерпнути із цих прикладів?` 

`Наведіть приклади, як християни замість того, щоб викривати суспільні вади, мовчки погоджувалися з ними і навіть виправдовували їх. Які уроки ми можемо почерпнути із цих випадків?` 

`У тексті <a class="verse" verse="1 Петра 2:17">1 Петра 2:17</a> сказано: «Поважайте царя». За часів Петра царем був імператор Нерон – один із найбільш підступних і зіпсованих правителів. Що цей факт сьогодні означає для нас? Як дана апостолом порада: «Шануйте всіх» на початку цього вірша допомагає краще зрозуміти його слова?` 

`Прочитайте в класі уривок <a class="verse" verse="1 Петра 2:21-25">1 Петра 2:21-25</a>. Яким чином ці вірші відображають євангельську вістку? Яку надію вони пропонують нам? До чого вони нас закликають? Чи поводимося ми згідно з цими настановами?` 
