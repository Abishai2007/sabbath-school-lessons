---
title: 'ДЛЯ ПОДАЛЬШОГО ДОСЛІДЖЕННЯ'
date: 07/04/2017
bible:
    -
        name: UKR.
        verses:
            '1 Петра 1:3, 21': '<h3> <span>1 Петра 1:3</span></h3><p><span><sup>3 </sup>Благословенний Бог і Отець Господа нашого Ісуса Христа, що великою Своєю милістю відродив нас до живої надії через воскресення з мертвих Ісуса Христа,</span></p><h3> <span>1 Петра 1:21</span></h3><p><span><sup>21 </sup>Через Нього ви віруєте в Бога, що з мертвих Його воскресив та дав славу Йому, щоб була ваша віра й надія на Бога.</span></p>'
            'Даниїл 7:18': '<h3> <span>Даниїл 7:18</span></h3><p><span><sup>18 </sup>І приймуть царство святі Всевишнього, і будуть міцно держати царювання аж навіки, і аж на віки віків.</span></p>'

---

#### ДЛЯ ПОДАЛЬШОГО ДОСЛІДЖЕННЯ 

Прочитайте з книги Е. Уайт «Вибрані вісті» (т. 1) розділи «Досконалий послух у Христі» (с. 373-376) та «Христос – шлях життя» (с. 365-368). 

Перший розділ послання Петра є напрочуд змістовним і глибокодумним. Апостол починає своє послання з роздумів про характер Бога – Отця, Сина і Святого Духа. Отець перед бачив Спасителя в Особі Свого Сина, Ісуса Христа, і ми вибрані в Ньому для освячення й послуху. Ми полюбили Ісуса й у Ньому радіємо великою радістю, оскільки через Його смерть і воскресіння маємо обітницю про нетлінну спадщину на Небесах. Навіть у випробуваннях ми можемо радіти спасінню, запропонованому нам у Христі. Послання Петра «сприяли відновленню мужності та зміцненню віри людей, які зазнавали випробувань і страждань. Вони також спонукали знову чинити добро тим, кому загрожувала небезпека втратити своє уповання на Бога через різноманітні спокуси» (Е. Уайт. Дії апостолів, с. 517). Дух Святий впливав на пророків, щоб вони у своїх провіщеннях описали час, коли жили Петро та його читачі. Як наслідок, християни повинні жити святим життям послуху істині в громадах, відмітною рисою яких буде щиросердечна любов. 

#### Питання для обговорення: 

`У класі обговоріть питання, запропоноване в кінці уроку за середу: «Що спонукає вас бути християнином?». У чому ваші відповіді схожі, а в чому відрізняються?` 

`У першому розділі (<a class="verse" verse="1 Петра 1:3, 21">1 Петра 1:3, 21</a>) апостол двічі згадує про воскресіння Христа. Чому ця подія така важлива для нашої віри?` 

`Петро говорив про «нетлінну спадщину» (див. також <a class="verse" verse="Даниїл 7:18">Даниїл 7:18</a>). Що це означає? Подумайте про всі речі у світі, які поступово старіють або можуть зникнути в одну мить. Що це говорить про те, наскільки прекрасною є обіцяна нам спадщина?` 

`Як може наша віра зростати серед випробувань? Яким чином можна отримати цінні уроки зі своїх страждань?` 