---
title: 'ВОГОНЬ ВИПРОБУВАННЯ'
date: 02/05/2017
bible:
    -
        name: UKR.
        verses:
            'Від Матвія 24:9, 10': '<h3> <span>Від Матвія 24:9</span></h3><p><span><sup>9 </sup>На муки тоді видаватимуть вас, і вбиватимуть вас, і вас будуть ненавидіти всі народи за Ймення Моє.</span></p><h3> <span>Від Матвія 24:10</span></h3><p><span><sup>10 </sup>І багато-хто в той час спокусяться, і видавати один одного будуть, і один одного будуть ненавидіти.</span></p>'
            '1 Петра 4:12-14': '<h3> <span>1 Петра 4:12-14</span></h3><p><span><sup>12 </sup>Улюблені, не дивуйтесь огневі, що вам посилається на випробовування, немов би чужому випадку для вас.</span></p><p><span><sup>13 </sup>Але через те, що берете ви участь у Христових стражданнях, то тіштеся, щоб і в з''явленні слави Його раділи ви й звеселялись.</span></p><p><span><sup>14 </sup>Коли ж вас ганьблять за Христове Ім''я, то ви блаженні, бо на вас спочиває Дух слави й Дух Божий.</span></p>'
            'Від Івана 15:18': '<h3> <span>Від Івана 15:18</span></h3><p><span><sup>18 </sup>Коли вас світ ненавидить, знайте, що Мене він зненавидів перше, як вас.</span></p>'
            '2 Тимофію 3:12': '<h3> <span>2 Тимофію 3:12</span></h3><p><span><sup>12 </sup>Та й усі, хто хоче жити побожно у Христі Ісусі, будуть переслідувані.</span></p>'

---

### ВОГОНЬ ВИПРОБУВАННЯ 

`Прочитайте тексти <a class="verse" verse="1 Петра 4:12-14">1 Петра 4:12-14</a>. Чому Петро пише своїм читачам, що страждання не повинні їх дивувати? Див. також <a class="verse" verse="2 Тимофію 3:12">2 Тимофію 3:12</a>; <a class="verse" verse="Від Івана 15:18">Від Івана 15:18</a>.` 

Петро ясно пише, що бути переслідуваним за християнство означає розділити страждання Христа. Гонінням не слід дивуватися. Павло писав: «Адже всі, що в Ісусі Христі бажають жити благочестиво, будуть переслідувані» (<a class="verse" verse="2 Тимофію 3:12">2 Тимофію 3:12</a>). Сам Ісус попереджав Своїх послідовників про переслідування, яких вони зазнають: «Тоді видаватимуть вас на муки, і вбиватимуть вас, і зненавидять вас усі народи через Моє Ім’я. І тоді багато хто спокуситься, і одне одного будуть видавати, і зненавидять одне одного» (<a class="verse" verse="Від Матвія 24:9, 10">Від Матвія 24:9, 10</a>). 

Еллен Уайт пише: «Так буде з усіма, хто бажає благочестиво жити в Ісусі Христі. Усіх, хто має дух Христа, чекають гоніння й ганьба. Характер переслідувань із часом змінюється, але принцип – дух, що їх підбурює, – той самий, що вбивав Господніх обранців від днів Авеля» (Дії апостолів, с. 576). 

`Прочитайте текст Об’явл. 12:17. Що тут сказано про переслідування християн в останні дні?` 

Безперечно, для вірних християн переслідування можуть стати постійною реальністю, про що й пише Петро, застерігаючи своїх читачів про вогонь випробувань, яких вони зазнають. 

Вогонь – влучна метафора. Вогонь може бути руйнівним, але також може очистити від домішок і бруду. Усе залежить від того, що потрапляє у вогонь. Він знищує будівлі, але срібло і золото очищає. Хоч ніколи не слід навмисно провокувати переслідування, Бог може обернути їх на добро. Отже, Петро пише своїм читачам і нам: «Так, гоніння – це погано, але не впадайте у відчай, неначе це щось несподіване. Зростайте у вірі!» 

`Що ми можемо зробити, аби підтримати й підбадьорити тих, хто страждає за свою віру?` 
