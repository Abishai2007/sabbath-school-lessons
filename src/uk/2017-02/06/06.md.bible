---
title: 'ВІРА СЕРЕД ВИПРОБУВАНЬ'
date: 04/05/2017
bible:
    -
        name: UKR.
        verses:
            '1 Петра 4:15': '<h3> <span>1 Петра 4:15</span></h3><p><span><sup>15 </sup>Ніхто з вас хай не страждає, як душогуб, або злодій, або злочинець, або ворохобник,</span></p>'
            '1 Петра 4:19': '<h3> <span>1 Петра 4:19</span></h3><p><span><sup>19 </sup>Тому й ті, хто з Божої волі страждає, нехай душі свої віддадуть в доброчинстві Йому, як Створителю вірному.</span></p>'
            '1 Петра 5:8': '<h3> <span>1 Петра 5:8</span></h3><p><span><sup>8 </sup>Будьте тверезі, пильнуйте! Ваш супротивник диявол ходить, ричучи, як лев, що шукає пожерти кого.</span></p>'
            'Йов 1:8': '<h3> <span>Йов 1:8</span></h3><p><span><sup>8 </sup>І сказав Господь до сатани: Чи звернув ти увагу на раба Мого Йова? Бо немає такого, як він, на землі: муж він невинний та праведний, що Бога боїться, а від злого втікає.</span></p>'

---

### ВІРА СЕРЕД ВИПРОБУВАНЬ 

Ми з’ясували, що апостол Петро писав віруючим, котрі страждали за свою віру. Як показує історія християнства, ця ситуація в подальшому погіршилася. Звичайно, у наступні роки чимало християн знаходило розраду й підтримку в словах Петра. І сьогодні ці слова несуть підбадьорення віруючим. 

«Чому ми страждаємо?» – це споконвічне запитання. У книзі Йова, одній з перших написаних книг Біблії, тема страждань є ключовою. Справді, якщо хтось, за винятком Ісуса, і постраждав не як «убивця, або як злодій, або як злочинець, або як той, хто втручається в чужі справи» (<a class="verse" verse="1 Петра 4:15">1 Петра 4:15</a>), то це був Йов. Адже навіть Бог говорив про Йова так: «Чи звернув ти увагу на раба Мого Йова? Бо немає такого, як він, на землі: муж він невинний та праведний, що Бога боїться, а від злого втікає» (<a class="verse" verse="Йов 1:8">Йов 1:8</a>). І все ж подивіться на страждання, яких нещасний Йов зазнав не тому, що робив зло, а тому, що творив добро! 

`Як наступні тексти допомагають відповісти на запитання про причини страждань? <a class="verse" verse="1 Петра 5:8">1 Петра 5:8</a>; Об’явл. 12:9, 12; 2:10.` 

Ми страждаємо тому, що перебуваємо в епіцентрі великої боротьби між Христом і сатаною. Це не просто метафора, яка вказує на протиборство доброго і злого начал у нашій природі. Реальний диявол та реальний Ісус борються за людину. 

`Прочитайте <a class="verse" verse="1 Петра 4:19">1 Петра 4:19</a>. Як порада Петра може допомогти нам у нашій боротьбі?` 

Страждаючи не через свою вину, ми знову й знову, як і Йов, запитуємо: «Чому?» І найчастіше не знаходимо відповіді. Усе, що ми можемо зробити в стражданнях, – це присвятити свої душі Богові, покладаючись на нашого вірного Творця та продовжуючи звершувати добро (<a class="verse" verse="1 Петра 4:19">1 Петра 4:19</a>). 

`Чому особистий досвід пізнання Бога, Його характеру, доброти, любові настільки важливий для християнина в стражданнях? Як ми можемо поглиблювати своє пізнання Бога?` 
