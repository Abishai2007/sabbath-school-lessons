---
title: 'ПЕРЕСЛІДУВАННЯ ПЕРШИХ ХРИСТИЯН'
date: 30/04/2017
bible:
    -
        name: UKR.
        verses:
            '1 Петра 1:6; 5:10': '<h3> <span>1 Петра 1:6</span></h3><p><span><sup>6 </sup>Тіштеся з того, засмучені трохи тепер, якщо треба, всілякими випробовуваннями,</span></p><h3> <span>1 Петра 5:10</span></h3><p><span><sup>10 </sup>А Бог усякої благодаті, що покликав вас до вічної слави Своєї в Христі, нехай Сам удосконалить вас, хто трохи потерпів, хай упевнить, зміцнить, уґрунтує.</span></p>'
            '1 Петра 3:9; 4:14': '<h3> <span>1 Петра 3:9</span></h3><p><span><sup>9 </sup>Не платіть злом за зло, або лайкою за лайку, навпаки, благословляйте, знавши, що на це вас покликано, щоб ви вспадкували благословення.</span></p><h3> <span>1 Петра 4:14</span></h3><p><span><sup>14 </sup>Коли ж вас ганьблять за Христове Ім''я, то ви блаженні, бо на вас спочиває Дух слави й Дух Божий.</span></p>'
            '1 Петра 2:12': '<h3> <span>1 Петра 2:12</span></h3><p><span><sup>12 </sup>Поводьтеся поміж поганами добре, щоб за те, за що вас обмовляють вони, немов би злочинців, побачивши добрі діла, славили Бога в день відвідання.</span></p>'
            '1 Петра 1:1': '<h3> <span>1 Петра 1:1</span></h3><p><span><span>1 </span>Петро, апостол Ісуса Христа, захожанам Розпорошення: Понту, Галатії, Каппадокії, Азії й Віфінії, вибраним</span></p>'

---

### ПЕРЕСЛІДУВАННЯ ПЕРШИХ ХРИСТИЯН 

`Прочитайте тексти <a class="verse" verse="1 Петра 1:6; 5:10">1 Петра 1:6; 5:10</a>. Про що пише апостол? Як він радить своїм читачам реагувати на те, що відбувається з ними?` 

Протягом перших трьох століть людина могла зазнати жахливої смерті тільки за те, що була християнином. Лист, адресований римському імператорові Траяну, ілюструє, наскільки уразливими були ранні християни. Лист написав Пліній, котрий на той момент (111-113 рр. н. е.) був намісником у Понті й Витинії – двох областях, згаданих у тексті <a class="verse" verse="1 Петра 1:1">1 Петра 1:1</a>. 

Пліній запитував Траяна, як слід поводитися із християнами. Він повідомив, що відправляє на страту тих, хто завзято відстоює свою приналежність до християнства. Інші говорили, що були християнами в минулому, але більше такими не є. Пліній дозволив їм довести свою невинність. Для цього вони мали звершувати куріння статуям Траяна та інших божеств і проклясти Ісуса. 

Поклоніння живому імператору рідко практикувалося в Римі, але в східній частині Римської імперії, куди саме й було адресоване Перше послання Петра, імператори дозволяли будувати храми на свою честь. У деяких із цих храмів були свої священики й вівтарі для жертвоприношень. Коли Пліній змушував християн демонструвати свою лояльність до імперії, звершуючи куріння та поклоняючись статуї імператора, він використовував давно усталену в Малій Азії практику. 

У першому столітті християнам загрожувала смерть за їхню віру. Особливо жорстокими були переслідування за імператорів Нерона (54-68 рр. н. е.) та Доміціана (81-96 рр. н. е.). 

Переслідування, згадані в Першому посланні Петра, очевидно, носили локальний характер. У своєму посланні Петро не наводить конкретних прикладів, але, можливо, ідеться про обмовляння (<a class="verse" verse="1 Петра 2:12">1 Петра 2:12</a>), лайку та зневагу (<a class="verse" verse="1 Петра 3:9; 4:14">1 Петра 3:9; 4:14</a>). При всій серйозності цих випробувань вони навряд чи закінчувалися масовими тюремними ув’язненнями або стратами, принаймні в той час. Проте християнське життя могло спричинити конфлікт віруючих із представниками впливових класів, і в такому разі віруючі могли серйозно постраждати через свої політичні переконання. У своєму посланні Петро торкнувся важливої й актуальної теми. 
