---
title: '«МЕНШЕ, НІЖ ПРОВИНИ ТВОЇ ТОГО ВАРТІ»'
date: 07/11/2016
bible:
    -
        name: UKR.
        verses:
            'Ісая 40:12-14': "<h3>Ісая 40:12-14</h3><div>\n<p><span><sup>12\_</sup>Хто води поміряв своєю долонею, а п'ядею виміряв небо, і третиною міри обняв пил землі, і гори ті зважив вагою, а взгір'я шальками?</span></p> <p><span><sup>13\_</sup>Хто Господнього Духа збагнув, і де та людина, що ради свої подавала Йому?</span></p> <p><span><sup>14\_</sup>З ким радився Він, і той напоумив Його, та навчав путі права, і пізнання навчив був Його, і Його напоумив дороги розумної?</span></p></div>"
            'Йов 11:7-9': "<h3>Йов 11:7-9</h3><div>\n<p><span><sup>7\_</sup>Чи ти Божу глибінь дослідиш, чи знаєш ти аж до кінця Всемогутнього?</span></p> <p><span><sup>8\_</sup>Вона вища від неба, що зможеш зробити? І глибша вона за шеол, як пізнаєш її?</span></p> <p><span><sup>9\_</sup>Її міра довша за землю, і ширша за море вона!</span></p></div>"

---

### «МЕНШЕ, НІЖ ПРОВИНИ ТВОЇ ТОГО ВАРТІ»

`«Чи ти Божу глибінь дослідиш, чи знаєш ти аж до кінця Всемогутнього? Вона вища від неба, - що зможеш зробити? І глибша вона за шеол, - як пізнаєш її? її міра - довша за землю, і ширша за море вона!» (<a class="verse" verse="Йов 11:7-9">Йов 11:7-9</a>; див. також <a class="verse" verse="Ісая 40:12-14">Ісая 40:12-14</a>). Яка істина виражена в текстах і чому для нас важливо завжди її пам'ятати?` 	

Ці слова чудово відображають факт, що ми дуже багато чого не знаємо про Бога, а всі наші спроби самостійно пізнати Його залишають більше запитань, ніж відповідей. Один з відомих філософів XX століття, покійний Річард Рорті, стверджував, що ми ніколи не зрозуміємо реального стану речей та істини, тому потрібно відмовитися від спроб. Замість того аби намагатися зрозуміти реальність, на думку Рорті, ми можемо лише спробувати впоратися з нею. У цьому вислові західна філософська школа, історія якої налічує 2600 років, фактично розписується у власній поразці. Якщо всі наші пошуки не додають знань про навколишній світ, тоді хто може за допомогою «дослідження» зрозуміти Творця - Того, Хто створив цей світ і, отже, незрівнянно більший? Рорті, по суті, повторив думку, яку ми щойно прочитали в Біблії.

Ці глибокодумні тексти взяті з промови третього друга Йова - Цофара, котрий використав їх як частину своєї хибної аргументації проти Йова.

Важко собі уявити, як хтось наважується підійти до людини, яка страждає, подібно до Йова, і сказати: «Ти отримуєш те, що заслужив! Фактично тобі слід було б страждати вдвічі більше! А Бог вимагає менше від тебе, ніж провини твої того варті» Найжахливіше, що Цофар, як і двоє інших його товаришів, у своїх словах керується бажанням виправдати добрий характер Бога.

`Іноді простого знання про характер Бога недостатньо, щоб відображати його. Що ще нам потрібно для цієї мети?`
