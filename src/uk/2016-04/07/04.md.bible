---
title: 'БОЖЕСТВЕННЕ ПОКАРАННЯ'
date: 08/11/2016
bible:
    -
        name: UKR.
        verses:
            'Буття 13:13; 18:20-32; 19:24, 25': "<h3>Буття 13:13</h3><div>\n<p><span><sup>13\_</sup>А люди содомські були дуже злі та грішні перед Господом.</span></p></div><h3>Буття 18:20-32</h3><div>\n<p><span><sup>20\_</sup>І промовив Господь: Через те, що крик Содому й Гомори великий, і що гріх їхній став дуже тяжкий,</span></p> <p><span><sup>21\_</sup>зійду ж Я та й побачу, чи не вчинили вони так, як крик про них, що доходить до Мене, тоді їм загибіль, а як ні то побачу.</span></p> <p><span><sup>22\_</sup>І повернулися звідти ті Мужі, і пішли до Содому, а Авраам усе ще стояв перед Господнім лицем.</span></p> <p><span><sup>23\_</sup>І Авраам підійшов та й промовив: Чи погубиш також праведного з нечестивим?</span></p> <p><span><sup>24\_</sup>Може є п'ятдесят праведних у цьому місті, чи також вигубиш і не пробачиш цій місцевості ради п'ятидесяти тих праведних, що в ньому є?</span></p> <p><span><sup>25\_</sup>Не можна Тобі чинити так, щоб убити праведного з нечестивим, бо стане праведний як нечестивий, цього ж не можна Тобі! Чи ж Той, Хто всю землю судить, не вчинить правди?</span></p> <p><span><sup>26\_</sup>І промовив Господь: Коли Я в Содомі, у цьому місті, знайду п'ятдесят праведних, то вибачу цілій місцевості ради них.</span></p> <p><span><sup>27\_</sup>І відповів Авраам та й промовив: Оце я осмілився був говорити до Господа свого, а я порох та попіл.</span></p> <p><span><sup>28\_</sup>Може п'ятдесят тих праведних не матиме п'яти, чи Ти знищиш ціле місто через п'ятьох? І промовив Господь: Не знищу, коли там знайду сорок і п'ять!</span></p> <p><span><sup>29\_</sup>І промовив до Нього він ще, та й сказав: Може сорок там знайдеться? А Господь відказав: Не зроблю й ради сорока!</span></p> <p><span><sup>30\_</sup>І сказав Авраам: Хай не гніває це мого Господа, і нехай я скажу: Може тридцять там знайдеться? А Господь відказав: Не зроблю, коли й тридцять знайду там!</span></p> <p><span><sup>31\_</sup>І сказав Авраам: Оце я осмілився був говорити до Господа мого: Може двадцять там знайдеться? А Господь відказав: Не зроблю й ради двадцяти!</span></p> <p><span><sup>32\_</sup>І сказав Авраам: Хай не гніває це мого Господа, і нехай я скажу тільки разу цього: Може хоч десять там знайдеться? А Господь відказав: Не знищу й ради десятьох!</span></p></div><h3>Буття 19:24</h3><div>\n<p><span><sup>24\_</sup>І Господь послав на Содом та Гомору дощ із сірки й огню, від Господа з неба.</span></p></div><h3>Буття 19:25</h3><div>\n<p><span><sup>25\_</sup>І поруйнував ті міста, і всю околицю, і всіх мешканців міст, і рослинність землі.</span></p></div>"
            'Буття 6:5-8': "<h3>Буття 6:5-8</h3><div>\n<p><span><sup>5\_</sup>І бачив Господь, що велике розбещення людини на землі, і ввесь нахил думки серця її тільки зло повсякденно.</span></p> <p><span><sup>6\_</sup>І пожалкував був Господь, що людину створив на землі. І засмутився Він у серці Своїм.</span></p> <p><span><sup>7\_</sup>І промовив Господь: Зітру Я людину, яку Я створив, з поверхні землі, від людини аж до скотини, аж до плазунів, і аж до птаства небесного. Бо жалкую, що їх Я вчинив.</span></p> <p><span><sup>8\_</sup>Але Ной знайшов милість у Господніх очах.</span></p></div>"
            'Буття 6:8': "<h3>Буття 6:8</h3><div>\n<p><span><sup>8\_</sup>Але Ной знайшов милість у Господніх очах.</span></p></div>"

---

### БОЖЕСТВЕННЕ ПОКАРАННЯ
Троє друзів Йова, безперечно, мали певне знання про Бога та щиро намагалися Його захистити. Ми вже наголошували: яким би помилковим не було їхнє ставлення до Йова (особливо з огляду на контекст), ці люди висловлювали деякі важливі істини.

Центральне місце в їхніх доводах займала така думка: Бог справедливий, гріх і зло викликають Божественне покарання, а добро - Його особливе благословення. Хоч нам невідомий точний час, коли жили ці люди, беручи до уваги факт, що Мойсей написав книгу Йова в Мідіянському краї, можна припустити, що вони жили в період до виходу. Також найбільш імовірно, що вони жили після потопу.

`Прочитайте <a class="verse" verse="Буття 6:5-8">Буття 6:5-8</a>. Хоч ми не знаємо, що Еліфаз, Білдад  і Цофар знали про потоп, як ця подія могла вплинути на їхні богословські погляди?` 	

Звичайно, історія потопу є прикладом Божественної відплати за гріх. Під час потопу Бог безпосередньо покарав тих, хто цього заслужив. Однак навіть у цій історії присутня благодать, як видно з тексту <a class="verse" verse="Буття 6:8">Буття 6:8</a>. Еллен Уайт відзначала: «Кожен удар молотка, який забивав у ковчег цвяхи, був свого роду проповіддю» (Дух пророцтва, т. 1, с. 70). Певною мірою ми можемо побачити в цій історії приклад того, про що друзі проповідували Йову.

`Яким чином ця ж ідея карального суду зображена в текстах <a class="verse" verse="Буття 13:13; 18:20-32; 19:24, 25">Буття 13:13; 18:20-32; 19:24, 25</a>?` 	

Незалежно від ступеня обізнаності Еліфаза, Білдада й Цофара щодо цих випадків, вони свідчать про реальність Божого суду над злом. Господь не просто залишав грішників, дозволяючи, щоб гріх знищив їх. Як і у випадку з потопом, Бог безпосередньо брав участь у їхньому покаранні. У цих випадках Він виступав як Суддя та Винищувач нечестя і зла.

Як би сильно нам не хотілося зосередитися на любові, прощенні й милосерді Бога, чому не можна забувати про Його справедливість? Подумайте про все зло у світі, яке залишається безкарним. Що це має повідомити нам про необхідність Божественної відплати незалежно від того, коли та яким чином вона здійсниться?
