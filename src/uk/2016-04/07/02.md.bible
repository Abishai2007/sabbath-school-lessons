---
title: 'БІЛЬШЕ ЗВИНУВАЧЕНЬ'
date: 06/11/2016
bible:
    -
        name: UKR.
        verses:
            'Йов 8:1-22': "<h3>Йов 8:1-22</h3><div>\n<p><span><span>8\_</span>І заговорив шух'янин Білдад та й сказав:</span></p> <p><span><sup>2\_</sup>Аж доки ти будеш таке теревенити? І доки слова твоїх уст будуть вітром бурхливим?</span></p> <p><span><sup>3\_</sup>Чи Бог скривлює суд, і хіба Всемогутній викривлює правду?</span></p> <p><span><sup>4\_</sup>Якщо твої діти згрішили Йому, то Він їх віддав в руку їх беззаконня!</span></p> <p><span><sup>5\_</sup>Якщо ти звертатися будеш до Бога, і будеш благати Всемогутнього,</span></p> <p><span><sup>6\_</sup>якщо чистий ти та безневинний, то тепер Він тобі Свою милість пробудить, і наповнить оселю твою справедливістю,</span></p> <p><span><sup>7\_</sup>і хоч твій початок нужденний, але твій кінець буде вельми великий!</span></p> <p><span><sup>8\_</sup>Поспитай в покоління давнішого, і міцно збагни батьків їхніх,</span></p> <p><span><sup>9\_</sup>бо ми ж учорашні, й нічого не знаєм, бо тінь наші дні на землі,</span></p> <p><span><sup>10\_</sup>отож вони навчать тебе, тобі скажуть, і з серця свойого слова подадуть:</span></p> <p><span><sup>11\_</sup>Чи папірус росте без болота? Чи росте очерет без води?</span></p> <p><span><sup>12\_</sup>Він іще в доспіванні своїм, не зривається, але сохне раніш за всіляку траву:</span></p> <p><span><sup>13\_</sup>отакі то дороги всіх тих, хто забуває про Бога! І згине надія безбожного,</span></p> <p><span><sup>14\_</sup>бо його сподівання як те павутиння, і як дім павуків його певність...</span></p> <p><span><sup>15\_</sup>На свій дім опирається, та не встоїть, тримається міцно за нього, й не вдержиться він...</span></p> <p><span><sup>16\_</sup>Він зеленіє на сонці, й галузки його випинаються понад садка його,</span></p> <p><span><sup>17\_</sup>на купі каміння сплелося коріння його, воно між каміння вросло:</span></p> <p><span><sup>18\_</sup>Якщо вирвуть його з його місця, то зречеться його: тебе я не бачило!...</span></p> <p><span><sup>19\_</sup>Така радість дороги його, а з пороху інші ростуть.</span></p> <p><span><sup>20\_</sup>Тож невинного Бог не цурається, і не буде тримати за руку злочинців,</span></p> <p><span><sup>21\_</sup>аж наповнить уста твої сміхом, а губи твої криком радости...</span></p> <p><span><sup>22\_</sup>Твої ненависники в сором зодягнуться, і намету безбожних не буде!</span></p></div>"
            'Якова 4:14': "<h3>Якова 4:14</h3><div>\n<p><span><sup>14\_</sup>ви, що не відаєте, що трапиться взавтра, яке ваше життя? Бо це пара, що на хвильку з'являється, а потім зникає!...</span></p></div>"
            'Йов 8:14': "<h3>Йов 8:14</h3><div>\n<p><span><sup>14\_</sup>бо його сподівання як те павутиння, і як дім павуків його певність...</span></p></div>"
            'Йов 8:4': "<h3>Йов 8:4</h3><div>\n<p><span><sup>4\_</sup>Якщо твої діти згрішили Йому, то Він їх віддав в руку їх беззаконня!</span></p></div>"
            'Йов 1:5': "<h3>Йов 1:5</h3><div>\n<p><span><sup>5\_</sup>І бувало, як миналося коло бенкетних днів, то Йов посилав за дітьми й освячував їх, і вставав він рано вранці, і приносив цілопалення за числом їх усіх, бо Йов казав: Може згрішили сини мої, і зневажили Бога в серці своєму. Так робив Йов по всі дні.</span></p></div>"
            'Йов 8:9': "<h3>Йов 8:9</h3><div>\n<p><span><sup>9\_</sup>бо ми ж учорашні, й нічого не знаєм, бо тінь наші дні на землі,</span></p></div>"

---

### БІЛЬШЕ ЗВИНУВАЧЕНЬ

Після Еліфаза до Йова підходить його друг Білдад і частково повторює сказане Еліфазом. На жаль, Білдад був ще більш грубий і суворий у поводженні з Йовом, ніж Еліфаз. Уявіть собі, що до людини, яка втратила дітей, приходить хтось і каже: «Якщо твої діти згрішили Йому, то Він їх віддав в руку їх беззаконня!» (<a class="verse" verse="Йов 8:4">Йов 8:4</a>).

Це звучить як насмішка, оскільки в тексті <a class="verse" verse="Йов 1:5">Йов 1:5</a> повідомляється, що патріарх приносив жертви за своїх дітей саме на випадок, якщо вони згрішили. Отже, тут ми бачимо контраст між розумінням благодаті Йовом та вступними словами Білдада, які виражають суворе законництво з його каральною спрямованістю. Однак найгірше те, що Білдад говорить усе, намагаючись захистити характер Бога.

Прочитайте <a class="verse" verse="Йов 8:1-22">Йов 8:1-22</a>. Яка аргументація Білдада та наскільки правильні його твердження? Іншими словами, якщо розглянути викладені думки поза безпосереднім контекстом, які помилки ви могли б знайти в них?`

Хто може заперечити слова Білдада? «Бо ми ж учорашні, й нічого не знаєм, бо тінь - наші дні на землі» (<a class="verse" verse="Йов 8:9">Йов 8:9</a>). Це переконливо, правильно й відповідає Біблії (<a class="verse" verse="Якова 4:14">Якова 4:14</a>). Або що можна сказати всупереч його твердженню, що безбожник, покладаючись на матеріальні цінності, насправді вірить у те, що не міцніше павутиння (див. <a class="verse" verse="Йов 8:14">Йов 8:14</a>)? Це теж біблійна думка.

Мабуть, найбільша проблема полягає в тому, що Білдад представляє тільки один аспект Божого характеру. Хтось може, наприклад, зосередитися тільки на Законі, справедливості й послуху, а хтось - на благодаті, прощенні та замісній Жертві. Будь-який надмірний акцент, як правило, призводить до спотвореного зображення Бога й істини. Тут ми бачимо подібну проблему.

`Як люди, ми завжди повинні зберігати баланс між Законом і благодаттю в нашому богослов'ї та нашому житті. Проте, якби, реагуючи на проступки інших людей, вам довелося помилитися в той чи інший бік, у який бік краще помилитися і чому?`
