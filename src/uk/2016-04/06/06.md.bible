---
title: 'ПОСПІШНИЙ ОСУД'
date: 03/11/2016
bible:
    -
        name: UKR.
        verses:
            'Від Матвія 7:1, 2': "<h3>Від Матвія 7:1</h3><div>\n<p><span><span>7\_</span>Не судіть, щоб і вас не судили;</span></p></div><h3>Від Матвія 7:2</h3><div>\n<p><span><sup class=\"versenum\">2\_</sup>бо яким судом судити будете, таким же осудять і вас, і якою мірою будете міряти, такою відміряють вам.</span></p></div>"
            '1 до коринтян 4:5': "<h3>1 до коринтян 4:5</h3><div>\n<p><span><sup class=\"versenum\">5\_</sup>Тому не судіть передчасно нічого, аж поки не прийде Господь, що й висвітлить таємниці темряви та виявить задуми сердець, і тоді кожному буде похвала від Бога.</span></p></div>"
            'До римлян 2:1-3': "<h3>До римлян 2:1-3</h3><div>\n<p><span><span>2\_</span>Ось тому без виправдання ти, кожний чоловіче, що судиш, бо в чому осуджуєш іншого, сам себе осуджуєш, бо чиниш те саме й ти, що судиш.</span></p> <p><span><sup class=\"versenum\">2\_</sup>А ми знаємо, що суд Божий поправді на тих, хто чинить таке.</span></p> <p><span><sup class=\"versenum\">3\_</sup>Чи ти думаєш, чоловіче, судячи тих, хто чинить таке, а сам робиш таке саме, що ти втечеш від суду Божого?</span></p></div>"

---

### ПОСПІШНИЙ ОСУД

Багато думок із промови Еліфаза були правильними. Він висловив чимало істинних ідей, які перегукуються з іншими біблійними текстами. І все ж його відповідь Йову була хибною. Проблема полягала не стільки в його словах, скільки в їхній недоречності. Викладені ним думки просто не підходили до даної конкретної ситуації (див. наступний урок).

Наш світ вельми складний. Оцінивши в загальних рисах ситуацію, легко кинути мимохідь кілька заяложених фраз або навіть два-три біблійних тексти, які, на вашу думку, доречні в даному випадку. Можливо, вони справді доречні. Але переважно - ні. Проаналізуйте твердження Еллен Уайт про те, що часто ми самі накликаємо на себе певні події. «Жодна істина не представлена в Біблії більш ясно, ніж та, що наші думки і вчинки взаємопов’язані: те, що ми робимо, - результат того, ким ми є. Здебільшого життєвий досвід є наслідком нашого характеру» (Виховання, с. 146).

Це глибока й важлива істина. Але чи можете ви собі уявити, що якийсь «доброзичливець» підходить до людини, яка перебуває в становищі Йова, та читає їй наведене вище твердження Еллен Уайт? Було б значно краще, якби наш «доброзичливець» прислухався до іншої думки: «Чимало людей вважають, що виявляють Божу справедливість, однак абсолютно не виявляють Його ніжності й великої любові. Часто ті, з ким вони поводяться невблаганно й суворо, перебувають під гнітом спокуси. Сатана змагається з такими душами, а різкі, безжалісні слова позбавляють їх мужності, роблячи здобиччю спокусника» (Е. Уайт. Служіння зцілення, с. 163).

У випадку з Йовом, як це часто буває, не вся важлива інформація була відома Еліфазові й усім іншим персонажам, включаючи самого патріарха. Тому прагнення Еліфаза засудити, навіть при всій його правильній теології, не було правильним за цих обставин.

```Чому наступні вірші завжди мають бути в центрі нашої уваги, коли ми зустрічаємося з людьми, яких схильні вважати грішниками? <a class="verse" verse="Від Матвія 7:1, 2">Від Матвія 7:1, 2</a>; <a class="verse" verse="До римлян 2:1-3">До римлян 2:1-3</a>; <a class="verse" verse="1 до коринтян 4:5">1 до коринтян 4:5</a>.```

Навіть якби Еліфаз мав рацію, стверджуючи, що Йов сам накликав на себе ці лиха, його слова були необачні і невчасні. Йов уособлює тут усе людство, адже всі ми втягнуті у велику боротьбу і страждаємо від цього. У певний момент усім нам потрібне співчуття, а не моралі. Звичайно, є час і місце для настанов. Але коли людина сидить на купі попелу, її життя зруйноване, діти мертві, а тіло вкрите виразками, - з настановами слід почекати.
