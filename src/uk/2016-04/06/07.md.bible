---
title: 'ДЛЯ ПОДАЛЬШОГО ДОСЛІДЖЕННЯ'
date: 04/11/2016
bible:
    -
        name: UKR.
        verses:
            'Від Матвія 23:23': "<h3>Від Матвія 23:23</h3><div>\n<p><span><sup class=\"versenum\">23\_</sup>Горе вам, книжники та фарисеї, лицеміри, що даєте десятину із м'яти, і ганусу й кмину, але найважливіше в Законі покинули: суд, милосердя та віру; це треба робити, і того не кидати.</span></p></div>"
            'Від Матвія 12': "<h3>Від Матвія 12 </h3><div>\n<p><span><span>12\_</span>Того часу Ісус переходив ланами в суботу. А учні Його зголодніли були, і стали зривати колосся та їсти.</span></p> <p><span><sup class=\"versenum\">2\_</sup>Побачили ж це фарисеї, та й кажуть Йому: Он учні Твої роблять те, чого не годиться робити в суботу...</span></p> <p><span><sup class=\"versenum\">3\_</sup>А Він відповів їм: Чи ж ви не читали, що зробив був Давид, коли сам зголоднів і ті, хто був із ним?</span></p> <p><span><sup class=\"versenum\">4\_</sup>Як він увійшов до Божого дому, і спожив хліби показні, яких їсти не можна було ні йому, ані тим, хто був із ним, а тільки самим священикам?</span></p> <p><span><sup class=\"versenum\">5\_</sup>Або ви не читали в Законі що в суботу священики порушують суботу у храмі, і невинні вони?</span></p> <p><span><sup class=\"versenum\">6\_</sup>А Я вам кажу, що тут Більший, як храм!</span></p> <p><span><sup class=\"versenum\">7\_</sup>Коли б знали ви, що то є: Милости хочу, а не жертви, то ви не судили б невинних...</span></p> <p><span><sup class=\"versenum\">8\_</sup>Бо Син Людський Господь і суботі!</span></p> <p><span><sup class=\"versenum\">9\_</sup>І, вийшовши звідти, прибув Він до їхньої синагоги.</span></p> <p><span><sup class=\"versenum\">10\_</sup>І ото, був там чоловік, що мав суху руку. І, щоб обвинити Ісуса, запитали Його: Чи вздоровляти годиться в суботу?</span></p> <p><span><sup class=\"versenum\">11\_</sup>А Він їм сказав: Чи знайдеться між вами людина, яка, одну мавши вівцю, не піде по неї, і не врятує її, як вона впаде в яму в суботу?</span></p> <p><span><sup class=\"versenum\">12\_</sup>А скільки ж людина вартніша за тую овечку! Тому можна чинити добро й у суботу!</span></p> <p><span><sup class=\"versenum\">13\_</sup>І каже тоді чоловікові: Простягни свою руку! Той простяг, і стала здорова вона, як і друга...</span></p> <p><span><sup class=\"versenum\">14\_</sup>Фарисеї ж пішли, і зібрали нараду на Нього, як би Його погубити?...</span></p> <p><span><sup class=\"versenum\">15\_</sup>А Ісус, розізнавши, пішов Собі звідти. І багато пішло вслід за Ним, і Він їх уздоровив усіх.</span></p> <p><span><sup class=\"versenum\">16\_</sup>А Він наказав їм суворо Його не виявляти,</span></p> <p><span><sup class=\"versenum\">17\_</sup>щоб справдилось те, що сказав був Ісая пророк, промовляючи:</span></p> <p><span><sup class=\"versenum\">18\_</sup>Ото Мій Отрок, що Я вибрав Його, Мій Улюблений, що Його полюбила душа Моя! Вкладу Свого Духа в Нього, і Він суд проголосить поганам.</span></p> <p><span><sup class=\"versenum\">19\_</sup>Він не буде змагатися, ані кричати, і на вулицях чути не буде ніхто Його голосу.</span></p> <p><span><sup class=\"versenum\">20\_</sup>Він очеретини надломленої не доломить, і ґнота догасаючого не погасить, поки не допровадить присуду до перемоги...</span></p> <p><span><sup class=\"versenum\">21\_</sup>І погани надіятись будуть на Ймення Його!</span></p> <p><span><sup class=\"versenum\">22\_</sup>Тоді привели до Нього німого сліпця, що був біснуватий, і Він уздоровив його, так що німий став говорити та бачити.</span></p> <p><span><sup class=\"versenum\">23\_</sup>І дивувались усі люди й казали: Чи ж не Син це Давидів?</span></p> <p><span><sup class=\"versenum\">24\_</sup>Фарисеї ж, почувши, сказали: Він демонів не виганяє інакше, тільки як Вельзевулом, князем демонів.</span></p> <p><span><sup class=\"versenum\">25\_</sup>А Він знав думки їхні, і промовив до них: Кожне царство, поділене супроти себе, запустіє. І кожне місто чи дім, поділені супроти себе, не втримаються.</span></p> <p><span><sup class=\"versenum\">26\_</sup>І коли сатана сатану виганяє, то ділиться супроти себе; як же втримається царство його?</span></p> <p><span><sup class=\"versenum\">27\_</sup>І коли Вельзевулом виганяю Я демонів, то ким виганяють сини ваші? Тому вони стануть вам суддями.</span></p> <p><span><sup class=\"versenum\">28\_</sup>А коли ж Духом Божим вигоню Я демонів, то настало для вас Царство Боже.</span></p> <p><span><sup class=\"versenum\">29\_</sup>Або як то хто може вдертися в дім дужого, та пограбувати добро його, якщо перше не зв'яже дужого? І аж тоді він господу його пограбує.</span></p> <p><span><sup class=\"versenum\">30\_</sup>Хто не зо Мною, той супроти Мене; і хто не збирає зо Мною, той розкидає.</span></p> <p><span><sup class=\"versenum\">31\_</sup>Тому то кажу вам: усякий гріх, навіть богозневага, проститься людям, але богозневага на Духа не проститься!</span></p> <p><span><sup class=\"versenum\">32\_</sup>І як скаже хто слово на Людського Сина, то йому проститься те; а коли скаже проти Духа Святого, не проститься того йому ані в цім віці, ані в майбутнім!</span></p> <p><span><sup class=\"versenum\">33\_</sup>Або виростіть дерево добре, то й плід його добрий, або виростіть дерево зле, то й плід його злий. Пізнається бо дерево з плоду!</span></p> <p><span><sup class=\"versenum\">34\_</sup>Роде зміїний! Як ви можете мовити добре, бувши злі? Бо чим серце наповнене, те говорять уста.</span></p> <p><span><sup class=\"versenum\">35\_</sup>Добра людина з доброго скарбу добре виносить, а лукава людина зо скарбу лихого виносить лихе.</span></p> <p><span><sup class=\"versenum\">36\_</sup>Кажу ж вам, що за кожне слово пусте, яке скажуть люди, дадуть вони відповідь судного дня!</span></p> <p><span><sup class=\"versenum\">37\_</sup>Бо зо слів своїх будеш виправданий, і зо слів своїх будеш засуджений.</span></p> <p><span><sup class=\"versenum\">38\_</sup>Тоді дехто із книжників та фарисеїв озвались до Нього й сказали: Учителю, хочемо побачити ознаку від Тебе.</span></p> <p><span><sup class=\"versenum\">39\_</sup>А Ісус відповів їм: Рід лукавий і перелюбний шукає ознаки, та ознаки йому не дадуть, окрім ознаки пророка Йони.</span></p> <p><span><sup class=\"versenum\">40\_</sup>Як Йона перебув у середині китовій три дні і три ночі, так перебуде три дні та три ночі й Син Людський у серці землі.</span></p> <p><span><sup class=\"versenum\">41\_</sup>Ніневітяни стануть на суд із цим родом, і осудять його, вони бо покаялися через Йонину проповідь. А тут ото Більший, ніж Йона!</span></p> <p><span><sup class=\"versenum\">42\_</sup>Цариця з півдня на суд стане з родом оцим, і засудить його, бо вона з кінця світу прийшла Соломонову мудрість послухати. А тут ото Більший, аніж Соломон!</span></p> <p><span><sup class=\"versenum\">43\_</sup>А коли дух нечистий виходить із людини, то блукає місцями безвідними, відпочинку шукаючи, та не знаходить.</span></p> <p><span><sup class=\"versenum\">44\_</sup>Тоді він говорить: Вернуся до дому свого, звідки вийшов. А як вернеться він, то хату знаходить порожню, заметену й прибрану.</span></p> <p><span><sup class=\"versenum\">45\_</sup>Тоді він іде, та й приводить сімох духів інших, лютіших за себе, і входять вони та й живуть тут. І буде останнє людині тій гірше за перше... Так буде й лукавому родові цьому!</span></p> <p><span><sup class=\"versenum\">46\_</sup>Коли Він іще промовляв до народу, аж ось мати й брати Його осторонь стали, бажаючи з Ним говорити.</span></p> <p><span><sup class=\"versenum\">47\_</sup>І сказав хтось Йому: Ото мати Твоя й Твої браття стоять онде осторонь, і говорити з Тобою бажають.</span></p> <p><span><sup class=\"versenum\">48\_</sup>А Він відповів тому, хто Йому говорив, і сказав: Хто мати Моя? І хто браття Мої?</span></p> <p><span><sup class=\"versenum\">49\_</sup>І, показавши рукою Своєю на учнів Своїх, Він промовив: Ото Моя мати та браття Мої!</span></p> <p><span><sup class=\"versenum\">50\_</sup>Бо хто волю Мого Отця, що на небі, чинитиме, той Мені брат, і сестра, і мати!</span></p></div>"

---

### ДЛЯ ПОДАЛЬШОГО ДОСЛІДЖЕННЯ:

Як ми побачили, Еліфаз мав певне співчуття до Йова. Але його співчуття відступило на другий план, поступившись місцем бажанням за будь-яку ціну захистити характер Бога. Зрештою, якщо Бог справедливий, а Йов жахливо страждає, значить він заслужив таке лихо. «У цьому й полягає Божа справедливість!» - підсумував Еліфаз. Тому Йов не повинен скаржитися.

Звичайно, Бог справедливий. Але це зовсім не означає автоматично, що ми побачимо, як Його справедливість виявляється в будь-якій ситуації в гріховному світі. Найчастіше ми не бачимо цього. Справедливість і правосуддя переможуть, але не обов’язково в даний час (Об’явл. 20:12). Життя віри передбачає довіру до Бога та переконаність, що в один прекрасний день запанує справедливість, якої не вистачає на Землі.

Ставлення Еліфаза подібне до ставлення деяких книжників та фарисеїв до Ісуса. Вони так завзято бажали бути «вірними» й побожними, що, обурюючись на зцілення, здійснені Господом у суботу (див. <a class="verse" verse="Від Матвія 12">Від Матвія 12</a>), залишили поза увагою радість людей, звільнених від недуг і страждань. Усі, хто любить Бога і ревнує про Нього, повинні пам’ятати докір Христа: «Горе вам, книжники та фарисеї, лицеміри, бо даєте десятину з м’яти, кропу й кмину, а занедбали найважливіше в Законі: суд, милосердя і віру; і це належить робити, і того не залишати» (<a class="verse" verse="Від Матвія 23:23">Від Матвія 23:23</a>).

### Питання для обговорення:
- ```Як ми можемо визначити, коли людині потрібні розрада і співчуття, а коли повчання й осуд? Чому краще зайвий раз виявити співчуття до людей, які страждають через власні гріхи та провини?```
- ```Прочитайте ще раз промову Еліфаза (розділи 4 і 5). У якій ситуації ці слова були би більш доречними, ніж тут?```
- ```Припустимо, що ви - друг Йова. Ви прийшли до нього і бачите, що він сидить на купі попелу. Що б ви сказали йому і чому? Якби ви були на його місці, що хотіли б почути від інших?```
