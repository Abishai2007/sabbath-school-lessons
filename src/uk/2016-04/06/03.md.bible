---
title: 'ЧИ ГИНУВ НЕВИННИЙ?'
date: 31/10/2016
bible:
    -
        name: UKR.
        verses:
            'Йов 2:11-13': "<h3>Йов 2:11-13</h3><div>\n<p><span><sup class=\"versenum\">11\_</sup>І почули троє приятелів Йовових про все те нещастя, що прийшло на нього, і поприходили кожен з місця свого: теманянин Еліфаз, шух'янин Біддад та нааматянин Цофар. І вмовилися вони прийти разом, щоб похитати головою над ним та потішити його.</span></p> <p><span><sup class=\"versenum\">12\_</sup>І звели вони здалека очі свої, і не пізнали його... І піднесли вони голос свій, та й заголосили, і роздерли кожен одежу свою, і кидали порох над своїми головами аж до неба...</span></p> <p><span><sup class=\"versenum\">13\_</sup>І сиділи вони з ним на землі сім день та сім ночей, і ніхто не промовив до нього ні слова, бо вони бачили, що біль його вельми великий...</span></p></div>"
            'Йов 4:1-11': "<h3>Йов 4:1-11</h3><div>\n<p><span><span>4\_</span>І відповів теманянин Еліфаз та й сказав:</span></p> <p><span><sup class=\"versenum\">2\_</sup>Коли спробувать слово до тебе, чи мука не буде ще більша? Та хто стримати зможе слова?</span></p> <p><span><sup class=\"versenum\">3\_</sup>Таж ти багатьох був навчав, а руки ослаблі зміцняв,</span></p> <p><span><sup class=\"versenum\">4\_</sup>того, хто спотикавсь, підіймали слова твої, а коліна тремткі ти зміцняв!</span></p> <p><span><sup class=\"versenum\">5\_</sup>А тепер, як нещастя на тебе найшло, то ти змучився, тебе досягло воно і ти налякався...</span></p> <p><span><sup class=\"versenum\">6\_</sup>Хіба не була богобійність твоя за надію твою, за твоє сподівання невинність доріг твоїх?</span></p> <p><span><sup class=\"versenum\">7\_</sup>Пригадай но, чи гинув невинний, і де праведні вигублені?</span></p> <p><span><sup class=\"versenum\">8\_</sup>Як я бачив таких, що орали були беззаконня, та сіяли кривду, то й жали її:</span></p> <p><span><sup class=\"versenum\">9\_</sup>вони гинуть від подиху Божого, і від духу гнівного Його погибають!</span></p> <p><span><sup class=\"versenum\">10\_</sup>Левине ричання й рик лютого лева минає, і левчукам вилущаються зуби.</span></p> <p><span><sup class=\"versenum\">11\_</sup>Гине лев, як немає здобичі, і левенята левиці втікають.</span></p></div>"
            'Йов 2:11': "<h3>Йов 2:11</h3><div>\n<p><span><sup class=\"versenum\">11\_</sup>І почули троє приятелів Йовових про все те нещастя, що прийшло на нього, і поприходили кожен з місця свого: теманянин Еліфаз, шух'янин Біддад та нааматянин Цофар. І вмовилися вони прийти разом, щоб похитати головою над ним та потішити його.</span></p></div>"

---

### ЧИ ГИНУВ НЕВИННИЙ?

```Прочитайте <a class="verse" verse="Йов 2:11-13">Йов 2:11-13</a>. Що ці вірші повідомляють нам про те, якою бачили ситуацію друзі Йова?```

Почувши про нещастя Йова, ці люди «прийшли» (<a class="verse" verse="Йов 2:11">Йов 2:11</a>), тобто зібралися разом і вирушили відвідати свого друга. Тексти повідомляють: вони були вражені побаченим і приєдналися до його голосіння.

У тексті зазначається, що друзі Йова сиділи мовчки, не кажучи ні слова. Зрештою, що можна сказати людині, яка опинилася в становищі патріарха. Однак варто було Йову заговорити й озвучити свої скарги, як ці мужі знайшли, що сказати.

```Прочитайте <a class="verse" verse="Йов 4:1-11">Йов 4:1-11</a>. У чому суть промови Еліфаза, зверненої до Йова?``` 	

Слова Еліфаза, імовірно, могли б стати хорошим початком для книги «Потіха в горі». А її перший розділ варто було б назвати: «Чого не можна говорити засмученій людині». Хоч очевидно, що ці люди співчували патріархові, їхнє співчуття на цьому й закінчувалося. Схоже, що для Еліфаза богословська чистота була важливішою за просту розраду. Чи можете ви собі уявити, що хтось підходить до страждальця, подібного до Йова, та каже: «Мабуть, ти це заслужив, адже Бог справедливий і так страждають тільки нечестиві»?

Навіть якщо уявити, що Йов справді був покараний за свої помилки, навіщо йому говорити про це? Припустимо,

що водій, перевищивши швидкість, потрапив в автомобільну аварію і втратив усю свою сім’ю. Важко уявити собі «доброзичливця», який заявляє убитій горем людині: «Бог покарав тебе за те, що ти перевищив швидкість!» Проблема Еліфаза полягає не тільки в сумнівному богослов’ї: значно гірша його нечутливість до Йова та його переживань.

```Згадайте моменти, коли люди потішали вас у час скорботи. Що та як вони говорили? Як цей досвід допомагає вам утішати інших людей у їхніх переживаннях?```
