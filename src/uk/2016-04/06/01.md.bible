---
title: 'НЕЗАСЛУЖЕНЕ ПРОКЛЯТТЯ?'
date: 29/10/2016
bible:
    -
        name: UKR.
        verses:
            'До римлян 3:19, 20': "<h3>До римлян 3:19</h3><div class=\"passage version-UKR result-text-style-normal text-html \">\n<p class=\"verse\"><span id=\"uk-UKR-28011\" class=\"text Rom-3-19\"><sup class=\"versenum\">19\_</sup>А ми знаємо, що скільки говорить Закон, він говорить до тих, хто під Законом, щоб замкнути всякі уста, і щоб став увесь світ винний Богові.</span></p></div><h3>До римлян 3:20</h3><div class=\"passage version-UKR result-text-style-normal text-html \">\n<p class=\"verse\"><span id=\"uk-UKR-28012\" class=\"text Rom-3-20\"><sup class=\"versenum\">20\_</sup>Бо жадне тіло ділами Закону не виправдається перед Ним, Законом бо гріх пізнається.</span></p></div>"
            '1 до коринтян 3:19': "<h3>1 до коринтян 3:19</h3><div class=\"passage version-UKR result-text-style-normal text-html \">\n<p class=\"verse\"><span id=\"uk-UKR-28430\" class=\"text 1Cor-3-19\"><sup class=\"versenum\">19\_</sup>Цьогосвітня бо мудрість у Бога глупота, бо написано: Він ловить премудрих у хитрощах їхніх!</span></p></div>"
            'До євреїв 12:5': "<h3>До євреїв 12:5</h3><div class=\"passage version-UKR result-text-style-normal text-html \">\n<p class=\"verse\"><span id=\"uk-UKR-30218\" class=\"text Heb-12-5\"><sup class=\"versenum\">5\_</sup>і забули нагад, що говорить до вас, як синів: Мій сину, не нехтуй Господньої кари, і не знемагай, коли Він докоряє тобі.</span></p></div>"
            'Від Матвія 7:1': "<h3>Від Матвія 7:1</h3><div class=\"passage version-UKR result-text-style-normal text-html \">\n<p class=\"verse chapter-1\"><span id=\"uk-UKR-23318\" class=\"text Matt-7-1\"><span class=\"chapternum\">7\_</span>Не судіть, щоб і вас не судили;</span></p></div>"

---

### НЕЗАСЛУЖЕНЕ ПРОКЛЯТТЯ?

### Біблійні тексти для дослідження:
Псал. 119:65-72; Йова 2:11-13; Йова 4:1-21; <a class="verse" verse="До римлян 3:19, 20">До римлян. 3:19, 20</a>; <a class="verse" verse="1 до коринтян 3:19">1 до коринтян. 3:19</a>; <a class="verse" verse="До євреїв 12:5">До євреїв. 12:5</a>; <a class="verse" verse="Від Матвія 7:1">Від Матвія. 7:1</a>.

> <p>Пам'ятний вірш:</p>
> «Хіба праведніша людина за Бога, хіба чоловік за свого Творця є чистіший?» (Йова 4:17).

Минулого тижня ми намагалися поставити себе на місце Йова. Зробити це не так вже й складно, оскільки його переживання певною мірою знайомі всім нам. Страждання, які часто не мають жодного сенсу і здаються нам несправедливими, так чи інакше торкаються кожного з нас.

Хоч і в цьому уроці ми будемо ототожнювати себе з Йовом, але також спробуємо зрозуміти точку зору інших учасників історії, котрі прийшли плакати й сумувати разом з Йовом.

І це також не буде для нас надто важким. Адже хто з нас не бачив чужих страждань? Хто не прагнув утішити інших у їхніх скорботах і втратах? Усі ми знаємо, як важко підібрати правильні слова, щоб утішити тих, чиє горе ранить нас у саме серце?

Фактично багато питань у книзі Йова з’ясовуються в ході діалогу між Йовом та його друзями, оскільки всі вони намагаються зрозуміти те, що часто здається безглуздим: нескінченний парад людського смутку і страждань у світі, створеному люблячим, могутнім і дбайливим Богом.
