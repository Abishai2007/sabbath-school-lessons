---
title: 'ВАЖЛИВІ ПИТАННЯ'
date: 30/10/2016
bible:
    -
        name: UKR.
        verses:
            'Псалми 119:65-72': "<h3>Псалми 119:65-72</h3><div class=\"passage version-UKR result-text-style-normal text-html \">\n<p class=\"verse\"><span id=\"uk-UKR-15964\" class=\"text Ps-119-65\"><sup class=\"versenum\">65\_</sup>Ти з рабом Своїм добре зробив, Господи, за словом Своїм.</span></p> <p class=\"verse\"><span id=\"uk-UKR-15965\" class=\"text Ps-119-66\"><sup class=\"versenum\">66\_</sup>Навчи мене доброго розуму та познавання, бо в заповіді Твої вірую я!</span></p> <p class=\"verse\"><span id=\"uk-UKR-15966\" class=\"text Ps-119-67\"><sup class=\"versenum\">67\_</sup>Доки я не страждав, блудив був, та тепер я держусь Твого слова.</span></p> <p class=\"verse\"><span id=\"uk-UKR-15967\" class=\"text Ps-119-68\"><sup class=\"versenum\">68\_</sup>Ти добрий, і чиниш добро, навчи Ти мене Своїх постанов!</span></p> <p class=\"verse\"><span id=\"uk-UKR-15968\" class=\"text Ps-119-69\"><sup class=\"versenum\">69\_</sup>Гордуни вимишляють на мене неправду, а я цілим серцем держуся наказів Твоїх.</span></p> <p class=\"verse\"><span id=\"uk-UKR-15969\" class=\"text Ps-119-70\"><sup class=\"versenum\">70\_</sup>Зробилось нечуле, як лій, їхнє серце, а я розкошую з Закону Твого.</span></p> <p class=\"verse\"><span id=\"uk-UKR-15970\" class=\"text Ps-119-71\"><sup class=\"versenum\">71\_</sup>Добре мені, що я змучений був, щоб навчитися Твоїх постанов!</span></p> <p class=\"verse\"><span id=\"uk-UKR-15971\" class=\"text Ps-119-72\"><sup class=\"versenum\">72\_</sup>Ліпший для мене Закон Твоїх уст, аніж тисячі золота й срібла.</span></p></div>"

---

### ВАЖЛИВІ ПИТАННЯ

Більша частина подій у книзі Йова розгортається в перших двох розділах. Тут відкривається завіса, яка розділяє Небо і Землю. Нам дана можливість подивитися на реальність у всіх її аспектах, включаючи навіть невидимі для нас. Якими б потужними космічними телескопами ми не володіли, вони не здатні показати нам картини із книги, написаної тисячі років тому в пустелі на території сучасної Саудівської Аравії. Книга Йова також відкриває, наскільки тісно взаємопов’язані надприродне Царство Бога й ангелів із природним світом, Землею та її мешканцями.

Після перших двох розділів велика частина книги Йова складається з того, що в телевізійному бізнесі називається «балакучими головами», тобто з діалогів. У даному випадку «балакучі голови» - це Йов та люди, котрі прийшли обговорити важкі питання життя: богослов’я, біль, філософію, віру, життя і смерть.

З урахуванням усіх нещасть Йова подібні розмови здаються виправданими. Так легко зануритися в круговерть життєвих справ, проживати день за днем та забути про справді важливе. І тільки лихо, наше власне чи чуже, здатне пробудити нас від духовної летаргії та спонукати ставити важливі запитання.

```Прочитайте уривок <a class="verse" verse="Псалми 119:65-72">Псалми. 119:65-72</a>. Про що говорить псалмист?```	

Псалмист зміг побачити позитивні аспекти у своїх випробуваннях. Іноді випробування можуть бути завуальованими благословеннями, повертаючи нас до Господа або приводячи до Нього вперше. Хто з нас не чув розповідей про людей, чиє життя підійшло до критичної межі, і тільки тоді людина або повернулася до Бога, або вперше довірилася Йому? Іноді випробування, якими б жахливими й трагічними вони не були, можуть сприяти нашому благу, і через деякий час ми усвідомлюємо це. В інших випадках вони здаються нелогічними та безглуздими.

```Чи можете ви озирнутися на минулі випробування і побачити їхні позитивні аспекти? Як ви впоралися з випробуваннями, які не принесли нічого доброго?```
