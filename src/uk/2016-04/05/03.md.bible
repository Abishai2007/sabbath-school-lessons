---
title: 'ВІДПОЧИНОК У МОГИЛІ'
date: 24/10/2016
bible:
    -
        name: UKR.
        verses:
            'Від Івана 11:11-14': "<h3>Від Івана 11:11-14</h3><div class=\"passage version-UKR result-text-style-normal text-html \">\n<p class=\"verse\"><span id=\"uk-UKR-26535\" class=\"text John-11-11\"><sup class=\"versenum\">11\_</sup>Оце Він сказав, а по тому говорить до них: Друг наш Лазар заснув, та піду розбудити Його.</span></p> <p class=\"verse\"><span id=\"uk-UKR-26536\" class=\"text John-11-12\"><sup class=\"versenum\">12\_</sup>А учні сказали Йому: Як заснув, то він, Господи, видужає.</span></p> <p class=\"verse\"><span id=\"uk-UKR-26537\" class=\"text John-11-13\"><sup class=\"versenum\">13\_</sup>Та про смерть його мовив Ісус, вони ж думали, що про сонний спочинок Він каже.</span></p> <p class=\"verse\"><span id=\"uk-UKR-26538\" class=\"text John-11-14\"><sup class=\"versenum\">14\_</sup>Тоді просто сказав їм Ісус: Умер Лазар.</span></p></div>"
            'Екклезіяст 9:5': "<h3>Екклезіяст 9:5</h3><div class=\"passage version-UKR result-text-style-normal text-html \">\n<p class=\"verse\"><span id=\"uk-UKR-17481\" class=\"text Eccl-9-5\"><sup class=\"versenum\">5\_</sup>Бо знають живі, що помруть, а померлі нічого не знають, і заплати немає вже їм, бо забута і пам'ять про них,</span></p></div>"

---

### ВІДПОЧИНОК У МОГИЛІ

```Прочитайте Йова 3:11-26. Про що говорить Йов? Як він продовжує свій плач? Що сказав про смерть?```

Ми ледь можемо уявити собі страшну біду, яку переживав бідний Йов. Втративши все своє майно і здоров’я, що само по собі важко, Йов утратив усіх своїх дітей. Усіх до одного! Нам важко уявити біль від втрати однієї дитини. У Йова було десятеро дітей, і він втратив усіх! Не дивно, що він бажав власної смерті. Нагадаємо, що патріарх нічого не знав про причини трагедії, яка сталася. Але навіть якби він знав причини, навряд чи це допомогло б йому почуватися краще, чи не так?

Однак зауважте, що саме говорить Йов про смерть. Якби він помер, то який досвід придбав би? Чи скуштував би райське блаженство? Чи зазнав би радість від присутності Бога? Чи грав би на арфі разом з ангелами? Нічого подібного. Ось що сказав сам Йов: «Бо тепер я лежав би спокійно, я спав би, та був би мені відпочинок» (Йова 3:13).

```Прочитайте <a class="verse" verse="Екклезіяст 9:5">Екклезіяст. 9:5</a> та <a class="verse" verse="Від Івана 11:11-14">Від Івана 11:11-14</a>. Як слова Йова узгоджуються з тим, що Біблія говорить про стан людини після смерті?``` 	

Тут, в одній з найдавніших книг Біблії, міститься, мабуть, перша згадка про стан мертвих. У той момент Йов бажав одного - спокою. Життя раптом стало настільки важким і болісним, що він побажав собі смерті, яка міцно асоціювалася в його свідомості зі спокійним відпочинком у могилі. Його смуток був таким великим, що, забувши всі світлі моменти в житті, він пошкодував, що не помер при своєму народженні.

```Як християни, ми маємо чудові обітниці про майбутнє. Як можна навчитися пам'ятати у важкі часи гарні моменти з минулого, черпаючи з них розраду і заспокоєння?```
