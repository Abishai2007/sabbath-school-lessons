---
title: '«НЕХАЙ ЗАГИНЕ ДЕНЬ, КОЛИ Я НАРОДИВСЯ»'
date: 23/10/2016
bible:
    -
        name: UKR.
        verses:
            'Йов 3:1-10': "<h3>Йов 3:1-10</h3><div>\n<p><span><span>3\_</span>По цьому відкрив Йов уста свої та й прокляв був свій день народження.</span></p> <p><span><sup class=\"versenum\">2\_</sup>І Йов заговорив та й сказав:</span></p> <p><span><sup class=\"versenum\">3\_</sup>Хай загине той день, що я в ньому родився, і та ніч, що сказала: Зачавсь чоловік!</span></p> <p><span><sup class=\"versenum\">4\_</sup>Нехай стане цей день темнотою, нехай Бог з висоти не згадає його, і нехай не являється світло над ним!...</span></p> <p><span><sup class=\"versenum\">5\_</sup>Бодай темрява й морок його заступили, бодай хмара над ним пробувала, бодай темнощі денні лякали його!...</span></p> <p><span><sup class=\"versenum\">6\_</sup>Оця ніч бодай темність її обгорнула, нехай у днях року не буде названа вона, хай не ввійде вона в число місяців!...</span></p> <p><span><sup class=\"versenum\">7\_</sup>Тож ця ніч нехай буде самітна, хай не прийде до неї співання!</span></p> <p><span><sup class=\"versenum\">8\_</sup>Бодай її ті проклинали, що день проклинають, що левіятана готові збудити!</span></p> <p><span><sup class=\"versenum\">9\_</sup>Хай потемніють зорі поранку її, нехай має надію на світло й не буде його, і хай вона не побачить тремтячих повік зорі ранньої,</span></p> <p><span><sup class=\"versenum\">10\_</sup>бо вона не замкнула дверей нутра матернього, і не сховала страждання з очей моїх!...</span></p></div>"
            'Дії 17:28': "<h3>Дії 17:28</h3><div>\n<p><span><sup class=\"versenum\">28\_</sup>Бо ми в Нім живемо, і рухаємось, і існуємо, як і деякі з ваших поетів казали: Навіть рід ми Його!</span></p></div>"
            'Йов 3:2': "<h3>Йов 3:2</h3><div>\n<p><span><sup class=\"versenum\">2\_</sup>І Йов заговорив та й сказав:</span></p></div>"

---

### «НЕХАЙ ЗАГИНЕ ДЕНЬ, КОЛИ Я НАРОДИВСЯ»

#### (<a class="verse" verse="Йов 3:2">Йов 3:2</a>, переклад І. Хоменка)

Уявіть себе на місці Йова. Ваше життя, усе, заради чого ви працювали, чого досягли, чим Бог благословив вас, руйнується без будь-яких видимих причин. Те, що відбувається, не має жодного сенсу.

Багато років тому шкільний автобус потрапив в аварію і багато дітей загинуло. У зв’язку з цим один атеїст сказав, що таке нещастя цілком могло статися у світі, який не має ні сенсу, ні мети, ні напрямку. Подібні трагедії нічого не означають, бо сам світ не має сенсу.

Однак ми знаємо, що така відповідь не задовольняє віруючого в Бога. І Йова, вірного послідовника Господа, вона також не задовольняла. У Йова не було ані найменшого пояснення того, що трапилося. Усе, що в нього було, - це його безмежне горе та болючі запитання, які постійно переслідували його.

```Прочитайте <a class="verse" verse="Йов 3:1-10">Йов 3:1-10</a>. Як Йов уперше висловив тут свій смуток? Яким чином його слова можуть стосуватися кожного з нас?``` 	

Життя - це дар Божий. Ми існуємо тільки тому, що Бог створив нас (<a class="verse" verse="Дії 17:28">Дії 17:28</a>; Об’явл. 4:11). Саме наше існування - чудо, яке вражає сучасну науку. Учені не можуть навіть дати єдиного визначення поняття «життя» і вже тим більше прийти до єдиної думки щодо того, як і чому воно з’явилося.

Однак хто з нас у хвилини розпачу не запитував: а чи варто взагалі жити? Тут ми говоримо не про спроби покінчити рахунки з життям, а про моменти, коли ми, подібно до Йова, шкодуємо, що взагалі народилися!

Один стародавній грек колись сказав: «Краща частка для смертних - на світ ніколи не народитися!» Іншими словами, життя може бути настільки нестерпним, що перспектива взагалі не народитися здається звільненням від неминучого страждання, яке супроводжує людське життя в грішному світі.

```Чи відчували ви колись те ж саме, що Йов? Чи шкодували, що народилися на світ? Наскільки важливо навіть у найпохмуріші моменти пам'ятати, що ми маємо надію на майбутнє, що все налагодиться!```
