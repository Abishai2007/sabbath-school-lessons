---
title: 'МУДРІСТЬ МУДРИХ'
date: 07/12/2016
bible:
    -
        name: UKR.
        verses:
            '1 до коринтян 3:19; 1:18-27': '<h1> <span>1 до коринтян 3:19</span></h1><p><span><sup>19 </sup>Цьогосвітня бо мудрість у Бога глупота, бо написано: Він ловить премудрих у хитрощах їхніх!</span></p><h1> <span>1 до коринтян 1:18-27</span></h1><p><span><sup>18 </sup>Бож слово про хреста тим, що гинуть, то глупота, а для нас, що спасаємось, Сила Божа!</span></p><p><span><sup>19 </sup>Бо написано: Я погублю мудрість премудрих, а розум розумних відкину!</span></p><p><span><sup>20 </sup>Де мудрий? Де книжник? Де дослідувач віку цього? Хіба Бог мудрість світу цього не змінив на глупоту?</span></p><p><span><sup>21 </sup>Через те ж, що світ мудрістю не зрозумів Бога в мудрості Божій, то Богові вгодно було спасти віруючих через дурість проповіді.</span></p><p><span><sup>22 </sup>Бо й юдеї жадають ознак, і греки пошукують мудрости,</span></p><p><span><sup>23 </sup>а ми проповідуємо Христа розп''ятого, для юдеїв згіршення, а для греків безумство,</span></p><p><span><sup>24 </sup>а для самих покликаних юдеїв та греків Христа, Божу силу та Божую мудрість!</span></p><p><span><sup>25 </sup>Бо Боже й немудре розумніше воно від людей, а Боже немічне сильніше воно від людей!</span></p><p><span><sup>26 </sup>Дивіться бо, браття, на ваших покликаних, що небагато-хто мудрі за тілом, небагато-хто сильні, небагато-хто шляхетні.</span></p><p><span><sup>27 </sup>Але Бог вибрав немудре світу, щоб засоромити мудрих, і немічне світу Бог вибрав, щоб засоромити сильне,</span></p>'
            'Повторення Закону 29:28': '<h1> <span>Повторення Закону 29:28</span></h1><p><span><sup>28 </sup>(29-27) І вирвав їх Господь з-над цієї землі в гніві, і в люті, і в великім обуренні, та й кинув їх до іншого краю, як цього дня.</span></p>'

---

### МУДРІСТЬ МУДРИХ

Оцінюючи (з урахуванням наших сьогоднішніх знань) запитання, поставлені Богом Йову, неважко зрозуміти, наскільки мало людина, що жила кілька тисячоліть тому, могла знати про створений світ. Тільки у XVI столітті нашої ери люди (принаймні деякі) нарешті зрозуміли, що видимий рух Сонця в небесній сфері обумовлений обертанням Землі навколо Сонця та своєї осі. Більшість із нас сьогодні вважає цей факт очевидним.

Завдяки сучасній науці ми володіємо такими знаннями про природний світ, які були недоступні для людей у біблійні часи. Але навіть володіючи всіма цими знаннями, ми, люди, як і раніше, обмежені у своєму розумінні будови й походження світу.

`Прочитайте запитання, які Бог поставив Йову в розділах 38 і 39. Наскільки краще люди можуть відповісти на них сьогодні?` 	

Звичайно, наука відкрила нам багато граней реальності, які раніше були невідомі. Проте нам ще багато чого належить пізнати. Не применшуючи величі й таїнства Божого творіння, наука багато в чому зробила процес його пізнання ще більш захопливим, відкриваючи глибину і складність світу природи, про які попередні покоління нічого не знали.

«"Закрите, те що є Господа, Бога нашого, а відкрите - наше та наших синів аж навіки” (<a class="verse" verse="Повторення Закону 29:28">Повторення Закону 29:28</a>). Бог не відкрив людям, яким саме чином була здійснена праця творіння. Людська наука не здатна проникнути в таємниці Всевишнього. Його творча могутність така ж незбагненна, як і Його буття» (Е. Уайт. Патріархи і пророки, с. 113).

`Яке попередження щодо обмеженості людського знання містять наступні тексти? <a class="verse" verse="1 до коринтян 3:19; 1:18-27">1 до коринтян 3:19; 1:18-27</a>.`

`Навіть маючи всі знання, накопичені за останні сотні років, людство визнає: творіння залишається повним незбагненних чудес і таємниць. Чим більше ми дізнаємося про створений світ, тим більш дивовижним і таємничим він постає перед нами. Які факти творіння викликають у вас захоплення могутністю Бога?`