---
title: 'ГОСПОДЬ ЯК ТВОРЕЦЬ'
date: 06/12/2016
bible:
    -
        name: UKR.
        verses:
            'Йов 38:39-41': '<h1> <span>Йов 38:39-41</span></h1><p><span><sup>39 </sup>Чи здобич левиці ти зловиш, і заспокоїш життя левчуків,</span></p><p><span><sup>40 </sup>як вони по леговищах туляться, на чатах сидять по кущах?</span></p><p><span><sup>41 </sup>Хто готує для крука поживу його, як до Бога кричать його діти, як без їжі блукають вони?</span></p>'
            'Йов 38:4-41': '<h1> <span>Йов 38:4-41</span></h1><p><span><sup>4 </sup>Де ти був, коли землю основував Я? Розкажи, якщо маєш знання!</span></p><p><span><sup>5 </sup>Хто основи її положив, чи ти знаєш? Або хто розтягнув по ній шнура?</span></p><p><span><sup>6 </sup>У що підстави її позапущувані, або хто поклав камінь наріжний її,</span></p><p><span><sup>7 </sup>коли разом співали всі зорі поранні та радісний окрик здіймали всі Божі сини?</span></p><p><span><sup>8 </sup>І хто море воротами загородив, як воно виступало, немов би з утроби виходило,</span></p><p><span><sup>9 </sup>коли хмари поклав Я за одіж йому, а імлу за його пелюшки,</span></p><p><span><sup>10 </sup>і призначив йому Я границю Свою та поставив засува й ворота,</span></p><p><span><sup>11 </sup>і сказав: Аж досі ти дійдеш, не далі, і тут ось межа твоїх хвиль гордовитих?</span></p><p><span><sup>12 </sup>Чи за своїх днів ти наказував ранкові? Чи досвітній зорі показав її місце,</span></p><p><span><sup>13 </sup>щоб хапалась за кінці землі та посипались з неї безбожні?</span></p><p><span><sup>14 </sup>Земля змінюється, мов та глина печатки, і стають, немов одіж, вони!</span></p><p><span><sup>15 </sup>І нехай від безбожних їх світло відійметься, а високе рамено зламається!</span></p><p><span><sup>16 </sup>Чи ти сходив коли аж до морських джерел, і чи ти переходжувався дном безодні?</span></p><p><span><sup>17 </sup>Чи для тебе відкриті були брами смерти, і чи бачив ти брами смертельної тіні?</span></p><p><span><sup>18 </sup>Чи широкість землі ти оглянув? Розкажи, якщо знаєш це все!</span></p><p><span><sup>19 </sup>Де та дорога, що світло на ній пробуває? А темрява де її місце,</span></p><p><span><sup>20 </sup>щоб узяти її до границі її, і щоб знати стежки її дому?</span></p><p><span><sup>21 </sup>Знаєш ти, бо тоді народився ж ти був, і велике число твоїх днів!</span></p><p><span><sup>22 </sup>Чи доходив коли ти до схованок снігу, і схованки граду ти бачив,</span></p><p><span><sup>23 </sup>які Я тримаю на час лихоліття, на день бою й війни?</span></p><p><span><sup>24 </sup>Якою дорогою ділиться вітер, розпорошується по землі вітерець?</span></p><p><span><sup>25 </sup>Хто для зливи протоку провів, а для громовиці дорогу,</span></p><p><span><sup>26 </sup>щоб дощити на землю безлюдну, на пустиню, в якій чоловіка нема,</span></p><p><span><sup>27 </sup>щоб пустиню та пущу насичувати, і щоб забезпечити вихід траві?</span></p><p><span><sup>28 </sup>Чи є батько в доща, чи хто краплі роси породив?</span></p><p><span><sup>29 </sup>Із чиєї утроби лід вийшов, а іній небесний хто його породив?</span></p><p><span><sup>30 </sup>Як камінь, тужавіють води, а поверхня безодні ховається.</span></p><p><span><sup>31 </sup>Чи зв''яжеш ти зав''язки Волосожару, чи розв''яжеш віжки в Оріона?</span></p><p><span><sup>32 </sup>Чи виведеш часу свого Зодіяка, чи Воза з синами його попровадиш?</span></p><p><span><sup>33 </sup>Чи ти знаєш устави небес? Чи ти покладеш на землі їхню владу?</span></p><p><span><sup>34 </sup>Чи підіймеш свій голос до хмар, і багато води тебе вкриє?</span></p><p><span><sup>35 </sup>Чи блискавки ти посилаєш, і підуть вони, й тобі скажуть Ось ми?</span></p><p><span><sup>36 </sup>Хто мудрість вкладає людині в нутро? Або хто дає серцеві розум?</span></p><p><span><sup>37 </sup>Хто мудрістю хмари зрахує, і хто може затримати небесні посуди,</span></p><p><span><sup>38 </sup>коли порох зливається в зливки, а кавалки злипаються?</span></p><p><span><sup>39 </sup>Чи здобич левиці ти зловиш, і заспокоїш життя левчуків,</span></p><p><span><sup>40 </sup>як вони по леговищах туляться, на чатах сидять по кущах?</span></p><p><span><sup>41 </sup>Хто готує для крука поживу його, як до Бога кричать його діти, як без їжі блукають вони?</span></p>'
            'Йов 38:21': '<h1> <span>Йов 38:21</span></h1><p><span><sup>21 </sup>Знаєш ти, бо тоді народився ж ти був, і велике число твоїх днів!</span></p>'
            'Йов 38:31': '<h1> <span>Йов 38:31</span></h1><p><span><sup>31 </sup>Чи зв''яжеш ти зав''язки Волосожару, чи розв''яжеш віжки в Оріона?</span></p>'
            'Йов 38:36': '<h1> <span>Йов 38:36</span></h1><p><span><sup>36 </sup>Хто мудрість вкладає людині в нутро? Або хто дає серцеві розум?</span></p>'
            'Йов 38:4': '<h1> <span>Йов 38:4</span></h1><p><span><sup>4 </sup>Де ти був, коли землю основував Я? Розкажи, якщо маєш знання!</span></p>'
            'Йов 42:7': '<h1> <span>Йов 42:7</span></h1><p><span><sup>7 </sup>І сталося по тому, як Господь промовив ці слова до Йова, сказав Господь теманянину Еліфазові: Запалився Мій гнів на тебе та на двох твоїх приятелів, бо ви не говорили слушного про Мене, як раб Мій Йов.</span></p>'

---

### ГОСПОДЬ ЯК ТВОРЕЦЬ

`Прочитайте <a class="verse" verse="Йов 38:4-41">Йов 38:4-41</a>. Про що Бог запитує Йова та яка мета цих запитань?` 	

Усупереч своїм очікуванням Йов не отримав докладних пояснень, чому з ним трапилися всі біди. Натомість на нього обрушився потік риторичних запитань, котрі свідчили про контраст між творчою силою Господа та невіглаством бідного смертного Йова.

«Де ти був, коли землю основував Я?» - насамперед запитав Господь (<a class="verse" verse="Йов 38:4">Йов 38:4</a>). Після нагадування початкових сцен із книги Буття, таких як створення землі, моря, світла й темряви, Бог говорить до Йова: «Знаєш ти, бо тоді народився ж ти був, і велике число твоїх днів!» (<a class="verse" verse="Йов 38:21">Йов 38:21</a>).

Потім Господь указує на чудеса й загадки творіння знову у формі послідовних риторичних запитань, які стосуються не тільки створення землі, а й загадок погоди і навіть зірок. «Чи зв’яжеш ти зав’язки Волосожару, чи розв’яжеш віжки в Оріона?» (<a class="verse" verse="Йов 38:31">Йов 38:31</a>). Потім Бог знову звертає погляд Йова на землю, акцентуючи його увагу на різноманітних явищах, починаючи від людського інтелекту (<a class="verse" verse="Йов 38:36">Йов 38:36</a>) і закінчуючи звичками диких тварин (<a class="verse" verse="Йов 38:39-41">Йов 38:39-41</a>). Остання тема досить докладно розглядається в розділі 39. Якби ця книга була написана в наші дні, Господь міг би запитати: «Хто зв’язує кварки в протонах і нейтронах?», «Де ви були, коли я вперше виміряв сталу Планка?» або «Хіба через вашу мудрість гравітація викривляє простір-час?»

Безперечно, Йов не був присутній при жодній з описаних подій і мало що знав про будь-яке зі згаданих Господом явищ.

Метою Бога було показати патріархові, що навіть при всій його мудрості та знаннях і при тому, що, на відміну від інших людей, він говорив про Бога «слушно» (<a class="verse" verse="Йов 42:7">Йов 42:7</a>), Йов, однак, знав так мало. І його брак знань найкраще виявився в обізнаності про створений світ.

`Якщо Йов так мало знав про творіння, наскільки повними були його пізнання про Творця? Ми бачимо разючий контраст між Творцем і творінням, між Богом і людством. Хоч Господь у даному разі порівнює Себе з Йовом, результат порівняння з будь-якою іншою людиною, за винятком Ісуса, буде аналогічним. Що ми собою являємо в порівнянні з Богом? І все ж подумайте, що здійснив Бог, аби спасти нас та запропонувати нам надію на вічний союз із Ним.`
