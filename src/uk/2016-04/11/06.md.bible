---
title: 'ПОКАЯННЯ В ПОРОСІ Й ПОПЕЛІ'
date: 08/12/2016
bible:
    -
        name: UKR.
        verses:
            'Йов 40:1-4; 42:1-6': '<h1> <span>Йов 40:1-4</span></h1><p><span><span>40 </span>І говорив Господь Йову й сказав:</span></p><p><span><sup>2 </sup>Чи буде ставати на прю з Всемогутнім огудник? Хто сперечається з Богом, хай на це відповість!</span></p><p><span><sup>3 </sup>І Йов відповів Господеві й сказав:</span></p><p><span><sup>4 </sup>Оце я знікчемнів, що ж маю Тобі відповісти? Я кладу свою руку на уста свої...</span></p><h1> <span>Йов 42:1-6</span></h1><p><span><span>42 </span>А Йов відповів Господеві й сказав:</span></p><p><span><sup>2 </sup>Я знаю, що можеш Ти все, і не спиняється задум у Тебе!</span></p><p><span><sup>3 </sup>Хто ж то такий, що ховає пораду немудру? Тому я говорив, але не розумів... Це чудніше від мене, й не знаю його:</span></p><p><span><sup>4 </sup>Слухай же ти, а Я буду казати, запитаю тебе, ти ж Мені поясни...</span></p><p><span><sup>5 </sup>Тільки послухом уха я чув був про Тебе, а тепер моє око ось бачить Тебе...</span></p><p><span><sup>6 </sup>Тому я зрікаюсь говореного, і каюсь у поросі й попелі!...</span></p>'
            'Від Луки 5:1-8': '<h1> <span>Від Луки 5:1-8</span></h1><p><span><span>5 </span>І сталось, як тиснувся натовп до Нього, щоб почути Слово Боже, Він стояв біля озера Генісаретського.</span></p><p><span><sup>2 </sup>І Він побачив два човни, що стояли край озера. А рибалки, відійшовши від них, полоскали невода.</span></p><p><span><sup>3 </sup>І Він увійшов до одного з човнів, що був Симонів, і просив, щоб він трохи відплив від землі. І Він сів, та й навчав народ із човна.</span></p><p><span><sup>4 </sup>А коли перестав Він навчати, промовив до Симона: Попливи на глибінь, і закиньте на полов свій невід.</span></p><p><span><sup>5 </sup>А Симон сказав Йому в відповідь: Наставнику, цілу ніч ми працювали, і не вловили нічого, та за словом Твоїм укину невода.</span></p><p><span><sup>6 </sup>А зробивши оце, вони безліч риби набрали і їхній невід почав прориватись...</span></p><p><span><sup>7 </sup>І кивали вони до товаришів, що були в другім човні, щоб прийшли помогти їм. Ті прийшли, та й наповнили обидва човни, аж стали вони потопати.</span></p><p><span><sup>8 </sup>А як Симон Петро це побачив, то припав до колін Ісусових, кажучи: Господи, вийди від мене, бо я грішна людина!</span></p>'
            'Ісая 6:1-5': '<h1> <span>Ісая 6:1-5</span></h1><p><span><span>6 </span>Року смерти царя Озії бачив я Господа, що сидів на високому та піднесеному престолі, а кінці одежі Його переповнювали храм.</span></p><p><span><sup>2 </sup>Серафими стояли зверху Його, по шість крил у кожного: двома закривав обличчя своє, і двома закривав ноги свої, а двома літав.</span></p><p><span><sup>3 </sup>І кликав один до одного й говорив: Свят, свят, свят Господь Саваот, уся земля повна слави Його!</span></p><p><span><sup>4 </sup>І захиталися чопи порогів від голосу того, хто кликав, а храм переповнився димом!</span></p><p><span><sup>5 </sup>Тоді я сказав: Горе мені, бо я занапащений! Бо я чоловік нечистоустий, і сиджу посеред народу нечистоустого, а очі мої бачили Царя, Господа Саваота!</span></p>'
            'Йов 42:3': '<h1> <span>Йов 42:3</span></h1><p><span><sup>3 </sup>Хто ж то такий, що ховає пораду немудру? Тому я говорив, але не розумів... Це чудніше від мене, й не знаю його:</span></p>'
            'Йов 1:1': '<h1> <span>Йов 1:1</span></h1><p><span><span>1 </span>Був чоловік у країні Уц, на ім''я йому Йов. І був чоловік цей невинний та праведний, і він Бога боявся, а від злого втікав.</span></p>'

---

### ПОКАЯННЯ В ПОРОСІ Й ПОПЕЛІ

`Прочитайте <a class="verse" verse="Йов 40:1-4; 42:1-6">Йов 40:1-4; 42:1-6</a>. Що сказав Йов у відповідь на об'явлення Бога про Себе?` 	

Очевидно, Йов був вражений тим, що показав йому Бог. Коли в <a class="verse" verse="Йов 42:3">Йов 42:3</a> патріарх каже: «Хто ж то такий, що ховає пораду немудру?», він фактично повторює перше запитання Бога до нього. Тепер Йов знав відповідь: це був він сам, коли міркував про речі, про які не мав жодного поняття.

Зауважте також, що Йов говорить у тексті 42:5. Хоч він багато чув про Бога, тепер, побачивши Його, тобто ближче познайомившись із Ним, він також побачив себе в правдивому світлі. Ось чому патріарх так відреагував, принизившись та каючись у поросі й попелі.

`Прочитайте <a class="verse" verse="Ісая 6:1-5">Ісая 6:1-5</a> та <a class="verse" verse="Від Луки 5:1-8">Від Луки 5:1-8</a>. Чим описані в текстах реакції подібні до реакції Йова?`

У всіх цих випадках ми бачимо ключову біблійну істину про гріховність людини. Йов був «невинний та праведний і він Бога боявся, а від злого втікав» (<a class="verse" verse="Йов 1:1">Йов 1:1</a>). І, незважаючи на всі спроби сатани налаштувати його проти Бога, патріарх залишився вірним. Ми бачимо тут стійкого вірного послідовника Господа.

Проте, як і у випадку з Ісаєю й Петром, проблиску святості і сили Бога було достатньо, аби змусити Йова зіщулитися від відчуття своєї гріховності й нікчемності. Усі ми - грішні, уражені гріхом істоти, і наша природа сама по собі перебуває в конфлікті з Богом. Ось чому ніхто не може спасти себе; ніхто не може зробити достатньо добрих діл, щоб заслужити прихильність Бога. Ось чому всі ми, включаючи навіть «найкращих», які, подібно до Йова, непорочні, справедливі, богобоязливі й віддаляються від зла, потребуємо благодаті і Спасителя, Котрий здійснив для нас те, чого ми ніколи не зможемо зробити для себе. На щастя, в Ісусі ми маємо все необхідне для спасіння і навіть більше.

`Уявіть собі, що ви стоїте перед обличчям Бога. Як ви вважаєте, якою була б ваша реакція?`
