---
title: 'ЧАСТКОВЕ ВІДНОВЛЕННЯ'
date: 27/09/2016
bible:
    -
        name: UKR.
        verses:
            '1 до коринтян 4:5': "<h3>1 до коринтян 4:5</h3><div>\n<p><span><sup class=\"versenum\">5\_</sup>Тому не судіть передчасно нічого, аж поки не прийде Господь, що й висвітлить таємниці темряви та виявить задуми сердець, і тоді кожному буде похвала від Бога.</span></p></div>"
            'Йов 42:10': "<h3>Йов 42:10</h3><div>\n<p><span><sup class=\"versenum\">10\_</sup>І Господь привернув Йова до першого стану, коли він помолився за своїх приятелів. І помножив Господь усе, що Йов мав, удвоє.</span></p></div>"

---

### ЧАСТКОВЕ ВІДНОВЛЕННЯ

Так, історія Йова закінчилася на позитивній ноті, на відміну від історій інших біблійних персонажів та звичайних людей. Дослідники Біблії часом говорять про «відновлення» Йова. І справді, багато а утраченого ним було йому повернуто.

Однак заради справедливості слід визнати, що на цьому історія Йова не завершується. Безперечно, життєві обставини Йова змінилися на краще, але врешті-решт він помер, як і його діти, онуки, правнуки. І немає сумнівів, що його нащадки певною мірою також зіткнулися з життєвими випробуваннями, які є невід'ємною частиною життя в грішному світі.

Очевидно, Йов не до кінця збагнув причину всіх лих, що спіткали його. Так, він знову мав дітей, але хіба не відчував смутку за втраченими дітьми? Як щодо шрамів, які, без сумніву, тривожили його все життя? Для Йова все закінчилося добре, однак не ідеально. Занадто багато втрачених можливостей, занадто багато запитань без відповідей!

Біблія повідомляє, що Господь «привернув Йова до першого стану» (<a class="verse" verse="Йов 42:10">Йов 42:10</a>), і це справді так. Але дещо все ж залишилося незавершеним, без відповіді та невиконаним.

І в цьому немає нічого дивного, чи не так? Адже в нинішньому світі незалежно від того, добрий чи поганий наш «кінець», залишаються деякі справи незавершеними, запитання - без відповіді, а задуми - невиконаними.

Ось чому фінал Йова в певному розумінні можна вважати свого роду символом справжнього завершення всіх людських нещасть і страждань. Він віщує надію на щасливий кінець, на виконання обітниці про повне й остаточне відновлення, які ми маємо завдяки Євангелію Ісуса Христа. У порівнянні з ним відновлення Йова тьмяніє.

```Прочитайте <a class="verse" verse="1 до коринтян 4:5">1 до коринтян 4:5</a>. Що цей текст говорить нам про те, як у теперішній час, у цьому житті дещо залишається без відповіді, невиконаним та незавершеним? Натомість яку надію ми маємо?```