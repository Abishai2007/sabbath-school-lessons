---
title: 'ДЛЯ ПОДАЛЬШОГО ДОСЛІДЖЕННЯ'
date: 30/09/2016
bible:
    -
        name: UKR.
        verses:
            '2 Петра 1:12': "<h3>2 Петра 1:12</h3><div class=\"passage version-UKR result-text-style-normal text-html \">\n<p class=\"verse\"><span id=\"uk-UKR-30492\" class=\"text 2Pet-1-12\"><sup class=\"versenum\">12\_</sup>Тому то ніколи я не занедбую про це вам нагадувати, хоч ви й знаєте, і впевнені в теперішній правді.</span></p></div>"

---

### ДЛЯ ПОДАЛЬШОГО ДОСЛІДЖЕННЯ

Незважаючи на всі жахливі лиха, які спіткали Йова, він залишився вірним Богові. «І Господь привернув Йова до першого стану» (Йова 42:10). Проте в його історії далеко не на всі питання дані відповіді. Книга Йова - одна із книг Біблії, і було б неправильно будувати богослов’я тільки на ній. Інші книги Святого Письма тлумачать багато складних питань, піднятих у книзі Йова.

Новий Завіт особливим чином висвітлює багато тем, які не могли бути повністю пояснені в старозавітні часи. Це добре видно на прикладі служіння у святині. Незалежно від того, наскільки добре благочестивий ізраїльтянин розумів значення смерті тварин та всього жертовного служіння, зміст цієї системи отримав остаточне пояснення тільки з Приходом Ісуса і Його смертю на хресті. Послання до євреїв багато в чому допомагає усвідомити справжнє значення всього служіння.

Хоч сьогодні ми маємо перевагу знати «теперішню істину» (<a class="verse" verse="2 Петра 1:12">2 Петра 1:12</a>) та володіємо більшим світлом, ніж Йов, проте нам також потрібно навчитися жити з невирішеними питаннями. Розкриття істини відбувається поступово, і хоч нам зараз дароване велике світло, ще багато чого ми маємо навчитися. Нам сказано, що «викуплені подорожуватимуть від світу до світу, і велика частина їхнього часу буде присвячена розгадці таємниці викуплення. Протягом усієї вічності ця тема постійно відкриватиметься їхньому розуму» (Ellen G. White, Advent Review and Sabbath Herald, March 9, 1886).

### Питання для обговорення:
- ```Що означає поняття «прогресуюче об’явлення»? Чи можете ви навести приклади з життя, які ілюструють це поняття? Дитина починає вивчати арифметику, запам’ятовує знаки, цифри. Потім навчається додавати, віднімати, множити й ділити числа. Згодом можна переходити до складніших дисциплін: алгебри, геометрії та математичного аналізу з його інтегральними численнями. Як ця аналогія допомагає нам зрозуміти ідею «прогресуючого об’явлення» в богослов’ї?```
- ```Прочитайте текст Йова 42:11. Коментатори протягом століть запитують, де були родичі та друзі Йова в найважчий для нього момент. Адже вони повернулися тільки після того, як його життя налагодилося. Що ви можете сказати з цього приводу?```
- ```Як багато трагічних доль ви знаєте? Яким чином Голгофський хрест дає надію, що це ще не кінець історії?```
