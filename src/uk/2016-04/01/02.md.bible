---
title: 'ДОВГО І ЩАСЛИВО?'
date: 25/09/2016
bible:
    -
        name: UKR.
        verses:
            'Йов 1:2, 18, 19': "<h3>Йов 1:2</h3><div>\n<p><span><sup class=\"versenum\">2\_</sup>І народилися йому семеро синів та три дочки.</span></p></div><h3>Йов 1:18</h3><div>\n<p><span><sup class=\"versenum\">18\_</sup>Поки він говорив, аж надбігає ще інший та й каже: Сини твої та дочки твої їли та вино пили в домі свого первородженого брата.</span></p></div><h3>Йов 1:19</h3><div>\n<p><span><sup class=\"versenum\">19\_</sup>Аж раптово надійшов великий вітер з боку пустині, та й ударив на чотири роги дому, і він упав на юнаків, і вони повмирали... І втік тільки я сам, щоб донести тобі...</span></p></div>"
            'Йов 42:10-17': "<h3>Йов 42:10-17</h3><div>\n<p><span><sup class=\"versenum\">10\_</sup>І Господь привернув Йова до першого стану, коли він помолився за своїх приятелів. І помножив Господь усе, що Йов мав, удвоє.</span></p> <p><span><sup class=\"versenum\">11\_</sup>І поприходили до нього всі брати його, і всі сестри його та всі попередні знайомі його, і їли з ним хліб у його домі. І вони головою хитали над ним, та потішали його за все зле, що Господь був спровадив на нього. І дали вони йому кожен по одній кеситі, і кожен по одній золотій обручці.</span></p> <p><span><sup class=\"versenum\">12\_</sup>А Господь поблагословив останок днів Йова більше від початку його, і було в нього чотирнадцять тисяч дрібної худоби, і шість тисяч верблюдів, тисяча пар худоби великої та тисяча ослиць.</span></p> <p><span><sup class=\"versenum\">13\_</sup>І було в нього семеро синів та три дочки.</span></p> <p><span><sup class=\"versenum\">14\_</sup>І назвав він ім'я першій: Єміма, і ім'я другій: Кеція, а ім'я третій: Керен-Гаппух.</span></p> <p><span><sup class=\"versenum\">15\_</sup>І таких вродливих жінок, як Йовові дочки, не знайшлося по всій землі. І дав їм їх батько спадщину поміж їхніми братами.</span></p> <p><span><sup class=\"versenum\">16\_</sup>А Йов жив по тому сотню й сорок років, і побачив синів своїх та синів синів своїх, чотири поколінні.</span></p> <p><span><sup class=\"versenum\">17\_</sup>І впокоївся Йов старим та насиченим днями.</span></p><p><span></span></p></div>"
            'Буття 35:29': "<h3>Буття 35:29</h3><div>\n<p><span><sup class=\"versenum\">29\_</sup>І впокоївся Ісак та й помер, і прилучився до своєї рідні, старий та нажившись. І поховали його Ісав та Яків, сини його.</span></p></div>"
            'Буття 25:8': "<h3>Буття 25:8</h3><div>\n<p><span><sup class=\"versenum\">8\_</sup>І спочив та й умер Авраам у старощах добрих, старий і нажившись. І він прилучився до своєї рідні.</span></p></div>"
            'Йов 42:12': "<h3>Йов 42:12</h3><div>\n<p><span><sup class=\"versenum\">12\_</sup>А Господь поблагословив останок днів Йова більше від початку його, і було в нього чотирнадцять тисяч дрібної худоби, і шість тисяч верблюдів, тисяча пар худоби великої та тисяча ослиць.</span></p></div>"
            'Йов 42:15': "<h3>Йов 42:15</h3><div>\n<p><span><sup class=\"versenum\">15\_</sup>І таких вродливих жінок, як Йовові дочки, не знайшлося по всій землі. І дав їм їх батько спадщину поміж їхніми братами.</span></p></div>"
            'Йов 42:17': "<h3>Йов 42:17</h3><div>\n<p><span><sup class=\"versenum\">17\_</sup>І впокоївся Йов старим та насиченим днями.</span></p><p><span></span></p></div>"
            'Йов 1:3': "<h3>Йов 1:3</h3><div>\n<p><span><sup class=\"versenum\">3\_</sup>А маєток його був: сім тисяч худоби дрібної, і три тисячі верблюдів, і п'ять сотень пар худоби великої, і п'ять сотень ослиць та дуже багато рабів. І був цей чоловік більший від усіх синів сходу.</span></p></div>"

---

### ДОВГО І ЩАСЛИВО?

Часто дитячі розповіді закінчуються словами: «І жили вони довго і щасливо». У деяких мовах цей вислів став крилатим. Якою б не була трагедія - про викрадену принцесу, страшного вовка чи злого царя, - головний герой і, можливо, його нова дружина зрештою святкують перемогу.

Саме так закінчується книга Йова, принаймні на перший погляд. Після всіх випробувань і нещасть, які випали на його долю, Йов доживає свої дні відносно добре.

```Прочитайте <a class="verse" verse="Йов 42:10-17">Йов 42:10-17</a> - заключні тексти всієї книги. Що вони повідомляють нам про те, як закінчилося життя Йова?```

Якби ви попросили знайомих назвати біблійну книгу, у якій для головного героя все закінчилося добре, книгу із серії «жили вони довго і щасливо», багато хто назвав би книгу Йова.

І справді, подивіться на все, що отримав Йов наприкінці історії. Рідні та друзі, яких не було поруч під час випробувань (за винятком Еліфаза, Біддада, Цофара, Елігу та дружини Йова), прийшли й потішають його. Вони щедрі на подарунки. Тепер Йов отримав удвічі більше матеріальних благ, ніж мав на початку (порівняйте <a class="verse" verse="Йов 42:12">Йов 42:12</a> і <a class="verse" verse="Йов 1:3">Йов 1:3</a>). У нього десятеро дітей, семеро синів і три дочки, замість колись загиблих сімох синів і трьох дочок (<a class="verse" verse="Йов 1:2, 18, 19">Йов 1:2, 18, 19</a>). «І таких вродливих жінок, як Йовові дочки, не знайшлося по всій землі» (<a class="verse" verse="Йов 42:15">Йов 42:15</a>). Зауважте, про його перших дочок так не сказано! І цей чоловік, котрий був упевнений у своїй незагайній смерті, прожив ще 140 років! «І впокоївся Йов старим та насиченим днями» (<a class="verse" verse="Йов 42:17">Йов 42:17</a>). Єврейська фраза «насичений днями» (іноді перекладається як «нажившись», «ситий днями») використовується для опису останніх днів

Авраама (<a class="verse" verse="Буття 25:8">Буття 25:8</a>), Ісака (<a class="verse" verse="Буття 35:29">Буття 35:29</a>) і Давида (1 Хронік 29:28). Вона передає ідею, що хтось зустрічає свою смерть у відносно хороших умовах та з відчуттям щастя.

Усім нам подобаються історії зі щасливим закінченням, чи не так? Чи знаєте ви такі історії? Які уроки ми можемо з них почерпнути?
