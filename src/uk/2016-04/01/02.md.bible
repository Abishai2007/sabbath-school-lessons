---
title: 'ДОВГО І ЩАСЛИВО?'
date: 25/09/2016
bible:
    -
        name: UKR.
        verses:
            'Буття 35:29': "<h3>Буття 35:29</h3><div class=\"passage version-UKR result-text-style-normal text-html \">\n<p class=\"verse\"><span id=\"uk-UKR-1041\" class=\"text Gen-35-29\"><sup class=\"versenum\">29\_</sup>І впокоївся Ісак та й помер, і прилучився до своєї рідні, старий та нажившись. І поховали його Ісав та Яків, сини його.</span></p></div>"
            'Буття 25:8': "<h3>Буття 25:8</h3><div class=\"passage version-UKR result-text-style-normal text-html \">\n<p class=\"verse\"><span id=\"uk-UKR-667\" class=\"text Gen-25-8\"><sup class=\"versenum\">8\_</sup>І спочив та й умер Авраам у старощах добрих, старий і нажившись. І він прилучився до своєї рідні.</span></p></div>"

---

### ДОВГО І ЩАСЛИВО?

Часто дитячі розповіді закінчуються словами: «І жили вони довго і щасливо». У деяких мовах цей вислів став крилатим. Якою б не була трагедія - про викрадену принцесу, страшного вовка чи злого царя, - головний герой і, можливо, його нова дружина зрештою святкують перемогу.

Саме так закінчується книга Йова, принаймні на перший погляд. Після всіх випробувань і нещасть, які випали на його долю, Йов доживає свої дні відносно добре.

```Прочитайте Йова 42:10-17 - заключні тексти всієї книги. Що вони повідомляють нам про те, як закінчилося життя Йова?```

Якби ви попросили знайомих назвати біблійну книгу, у якій для головного героя все закінчилося добре, книгу із серії «жили вони довго і щасливо», багато хто назвав би книгу Йова.

І справді, подивіться на все, що отримав Йов наприкінці історії. Рідні та друзі, яких не було поруч під час випробувань (за винятком Еліфаза, Біддада, Цофара, Елігу та дружини Йова), прийшли й потішають його. Вони щедрі на подарунки. Тепер Йов отримав удвічі більше матеріальних благ, ніж мав на початку (порівняйте Йова 42:12 і Йова 1:3). У нього десятеро дітей, семеро синів і три дочки, замість колись загиблих сімох синів і трьох дочок (Йова 1:2, 18, 19). «І таких вродливих жінок, як Йовові дочки, не знайшлося по всій землі» (Йова 42:15). Зауважте, про його перших дочок так не сказано! І цей чоловік, котрий був упевнений у своїй незагайній смерті, прожив ще 140 років! «І впокоївся Йов старим та насиченим днями» (Йова 42:17). Єврейська фраза «насичений днями» (іноді перекладається як «нажившись», «ситий днями») використовується для опису останніх днів

Авраама (<a class="verse" verse="Буття 25:8">Буття. 25:8</a>), Ісака (<a class="verse" verse="Буття 35:29">Буття. 35:29</a>) і Давида (1 Хронік 29:28). Вона передає ідею, що хтось зустрічає свою смерть у відносно хороших умовах та з відчуттям щастя.

Усім нам подобаються історії зі щасливим закінченням, чи не так? Чи знаєте ви такі історії? Які уроки ми можемо з них почерпнути?
