---
title: 'ПРОТЕСТ ЙОВА'
date: 13/11/2016
bible:
    -
        name: UKR.
        verses:
            'Йов 10:7': "<h3>Йов 10:7</h3><div>\n<p><span><sup>7\_</sup>хоч відаєш Ти, що я не беззаконник, та нема, хто б мене врятував від Твоєї руки?</span></p></div>"
            'Йов 1:8': "<h3>Йов 1:8</h3><div>\n<p><span><sup>8\_</sup>І сказав Господь до сатани: Чи звернув ти увагу на раба Мого Йова? Бо немає такого, як він, на землі: муж він невинний та праведний, що Бога боїться, а від злого втікає.</span></p></div>"
            'Йов 10': "<h3>Йов 10 </h3><div>\n<p><span><span>10\_</span>Життя моє стало бридке для моєї душі... Нехай нарікання своє я на себе пущу, нехай говорю я в гіркоті своєї душі!</span></p> <p><span><sup>2\_</sup>Скажу Богові я: Не осуджуй мене! Повідом же мене, чого став Ти зо мною на прю?</span></p> <p><span><sup>3\_</sup>Чи це добре Тобі, що Ти гнобиш мене, що погорджуєш творивом рук Своїх, а раду безбожних освітлюєш?</span></p> <p><span><sup>4\_</sup>Хіба маєш Ти очі тілесні? Чи Ти бачиш так само, як бачить людина людину?</span></p> <p><span><sup>5\_</sup>Хіба Твої дні як дні людські, чи літа Твої як дні мужа,</span></p> <p><span><sup>6\_</sup>що шукаєш провини моєї й вивідуєш гріх мій,</span></p> <p><span><sup>7\_</sup>хоч відаєш Ти, що я не беззаконник, та нема, хто б мене врятував від Твоєї руки?</span></p> <p><span><sup>8\_</sup>Твої руки створили мене і вчинили мене, потім Ти обернувся і губиш мене...</span></p> <p><span><sup>9\_</sup>Пам'ятай, що мов глину мене обробив Ти, і в порох мене обертаєш.</span></p> <p><span><sup>10\_</sup>Чи не ллєш мене, мов молоко, і не згустив Ти мене, мов на сир?</span></p> <p><span><sup>11\_</sup>Ти шкірою й тілом мене зодягаєш, і сплів Ти мене із костей та із жил.</span></p> <p><span><sup>12\_</sup>Життя й милість подав Ти мені, а опіка Твоя стерегла мого духа.</span></p> <p><span><sup>13\_</sup>А оце заховав Ти у серці Своєму, я знаю, що є воно в Тебе:</span></p> <p><span><sup>14\_</sup>якщо я грішу, Ти мене стережеш, та з провини моєї мене не очищуєш...</span></p> <p><span><sup>15\_</sup>Якщо я провинюся, то горе мені! А якщо я невинний, не смію підняти свою голову, ситий стидом та напоєний горем своїм!...</span></p> <p><span><sup>16\_</sup>А коли піднесеться вона, то Ти ловиш мене, як той лев, і знову предивно зо мною поводишся:</span></p> <p><span><sup>17\_</sup>поновлюєш свідків Своїх проти мене, помножуєш гнів Свій на мене, військо за військом на мене Ти шлеш...</span></p> <p><span><sup>18\_</sup>І нащо з утроби Ти вивів мене? Я був би помер, і жоднісіньке око мене не побачило б,</span></p> <p><span><sup>19\_</sup>як нібито не існував був би я, перейшов би з утроби до гробу...</span></p> <p><span><sup>20\_</sup>Отож, дні мої нечисленні, перестань же, й від мене вступись, і нехай не турбуюся я бодай трохи,</span></p> <p><span><sup>21\_</sup>поки я не піду й не вернуся! до краю темноти та смертної тіні,</span></p> <p><span><sup>22\_</sup>до темного краю, як морок, до тьмяного краю, в якому порядків нема, і де світло, як темрява...</span></p></div>"

---

### ПРОТЕСТ ЙОВА

Еліфаз, Білдад і Цофар мали рацію: Бог справді карає зло. На жаль, це пояснення не підходило до ситуації Йова. Страждання патріарха не були проявом карального суду. Бог не карав його за гріхи, на відміну від Корея, Датана й Авірона. Йов не пожинав плоди посіяного, що часто трапляється в житті людей. Ні, Йов був праведною людиною. Сам Бог говорить про це (<a class="verse" verse="Йов 1:8">Йов 1:8</a>). Тому патріарх не тільки не заслужив того, що з ним сталося, але також знав, що страждає незаслужено. Через це його скарги були настільки несамовиті і сповнені гіркоти.

`Прочитайте <a class="verse" verse="Йов 10">Йов 10</a>. Що патріарх говорить Богові і чому це має величезне значення, враховуючи обставини?`

У часи великих лих чи не ставили віруючі в Бога подібні запитання: «Господи, навіщо Ти мене взагалі створив?», або: «Навіщо Ти так зі мною поводишся?», або: «Було б краще ніколи не народжуватися, ніж терпіти це».

Тверда переконаність Йова у своїй вірності Богові поглиблювала його муки. Він кликав до Нього: «Хоч відаєш Ти, що я не беззаконник, та нема, хто б мене врятував від Твоєї руки» (<a class="verse" verse="Йов 10:7">Йов 10:7</a>).

Ми бачимо тут приховану іронію: всупереч заявам його друзів, Йов страждав не через свій гріх. Сама книга свідчить про зворотне: Йов страждав саме тому, що був вірний. Перші два розділи книги підкреслюють це. Йов не мав можливості дізнатися, що його вірність стала причиною мук, але навіть якби він дізнався про це, його гіркота й розчарування, імовірно, посилилися б.

Однак якою б унікальною не була ситуація Йова, вона також має загальний характер, оскільки стосується універсального питання страждань. Коли з’являється відчуття, що страждання перевершують зло, яке людина могла вчинити, виникає внутрішній протест. Одна справа - перевищити швидкість та отримати штрафну квитанцію і зовсім інша - зробити те ж саме з метою збити людину.

`Що ви можете сказати людині, яка вважає, що страждає несправедливо?`