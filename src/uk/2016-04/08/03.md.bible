---
title: 'НЕВИННА КРОВ?'
date: 14/11/2016
bible:
    -
        name: UKR.
        verses:
            'До римлян 3:10-20': "<h3>До римлян 3:10-20</h3><div>\n<p><span><sup>10\_</sup>як написано: Нема праведного ані одного;</span></p> <p><span><sup>11\_</sup>нема, хто розумів би; немає, хто Бога шукав би,</span></p> <p><span><sup>12\_</sup>усі повідступали, разом стали непотрібні, нема доброчинця, нема ні одного!</span></p> <p><span><sup>13\_</sup>Гріб відкритий їхнє горло, язиком своїм кажуть неправду, отрута зміїна на їхніх губах,</span></p> <p><span><sup>14\_</sup>уста їхні повні прокляття й гіркоти!</span></p> <p><span><sup>15\_</sup>Швидкі їхні ноги, щоб кров проливати,</span></p> <p><span><sup>16\_</sup>руїна та злидні на їхніх дорогах,</span></p> <p><span><sup>17\_</sup>а дороги миру вони не пізнали!</span></p> <p><span><sup>18\_</sup>Нема страху Божого перед очима їхніми...</span></p> <p><span><sup>19\_</sup>А ми знаємо, що скільки говорить Закон, він говорить до тих, хто під Законом, щоб замкнути всякі уста, і щоб став увесь світ винний Богові.</span></p> <p><span><sup>20\_</sup>Бо жадне тіло ділами Закону не виправдається перед Ним, Законом бо гріх пізнається.</span></p></div>"
            '1 царів 8:46': "<h3>1 царів 8:46</h3><div>\n<p><span><sup>46\_</sup>Коли вони згрішать Тобі, бо немає людини, щоб вона не згрішила, і Ти розгніваєшся на них, і віддаси їх ворогові, а їхні полонителі відведуть їх у неволю до ворожого краю далекого чи близького,</span></p></div>"
            'Псалми 51:5': "<h3>Псалми 51:5</h3><div>\n<p><span><sup>5\_</sup>(51-7) Отож я в беззаконні народжений, і в гріху зачала мене мати моя.</span></p></div>"
            'Ісая 59:7': "<h3>Ісая 59:7</h3><div>\n<p><span><sup>7\_</sup>Їхні ноги біжать на лихе, і спішать проливати невинну кров, їхні думки думки кривдні, руїна й погибіль на їхніх дорогах!</span></p></div>"
            'Ісая 53:6': "<h3>Ісая 53:6</h3><div>\n<p><span><sup>6\_</sup>Усі ми блудили, немов ті овечки, розпорошились кожен на власну дорогу, і на Нього Господь поклав гріх усіх нас!</span></p></div>"
            'Йов 13:12': "<h3>Йов 13:12</h3><div>\n<p><span><sup>12\_</sup>Ваші нагадування це прислів'я із попелу, ваші башти це глиняні башти!</span></p></div>"

---

### НЕВИННА КРОВ?

Ми часто чуємо про «невинні страждання». Біблія навіть використовує фразу «невинна кров» (<a class="verse" verse="Ісая 59:7">Ісая 59:7</a>; Єрем. 22:17; Йоїла 4:19), здебільшого в контексті незаслуженого насильства над людьми або їх убивства. Якщо ми сприймаємо вислів «невинна кров» у такому розумінні, то визнаємо, що в нашому світі її пребагато.

З іншого боку, Біблія говорить про гріховність та зіпсованість людей, що викликає цілком логічне запитання про значення прикметника «невинний». Якщо всі згрішили, якщо всі порушили Божий Закон, тоді хто по-справжньому невинний? Хтось сказав: «Свідоцтво про народження вже є доказом вашої вини».

Хоч богослови й дослідники Біблії протягом століть сперечаються про справжній характер взаємодії людини та гріха, Біблія ясно говорить, що гріх вплинув на все людство. Ідея людської гріховності відображена не тільки в Новому Завіті. Фактично дослідження даної теми в Новому Завіті прояснює те, що було написано на цю тему в Старому.

`Що наведені тексти повідомляють про реальність гріха? <a class="verse" verse="1 царів 8:46">1 царів 8:46</a>; <a class="verse" verse="Псалми 51:5">Псалми 51:5</a>; Прип. 20:9; <a class="verse" verse="Ісая 53:6">Ісая 53:6</a>; <a class="verse" verse="До римлян 3:10-20">До римлян 3:10-20</a>.`

Крім цього ясного свідчення Святого Письма, є й інші свідчення. Будь-яка людина, котра колись знала Господа особисто і бачила відблиски Божої доброти й святості, не з чуток знає про людську гріховність. Якщо бути чесними, то хто з нас (ми не торкаємося питання про немовлят і маленьких дітей) справді «невинний»?

Однак ідеться не про це. Йов був грішником. У цьому розумінні він та його діти не були безневинними. І все ж що він або вони зробили такого, аби заслужити цю долю? Чи не це становить головне питання для людства у зв’язку зі стражданнями? Усупереч «відповідям з глини» своїх друзів (<a class="verse" verse="Йов 13:12">Йов 13:12</a>, переклад І. Хоменка) патріарх знав, що не заслужив такої долі.

`Як досвід пізнання Бога та Його святості, викликаючи в нас глибоке відчуття власної гріховності, допомагає нам побачити свою потребу в Голгофському хресті?`
