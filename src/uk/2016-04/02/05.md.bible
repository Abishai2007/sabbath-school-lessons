---
title: 'ЙОВ ЯК ВІДОБРАЖЕННЯ ВСЬОГО СВІТУ'
date: 05/10/2016
bible:
    -
        name: UKR.
        verses:
            'Єзекіїль 28:12-16': "<h3>Єзекіїль 28:12-16</h3><div>\n<p><span><sup class=\"versenum\">12\_</sup>Сину людський, здійми жалобну пісню на тирського царя, та й скажеш йому: Так говорить Господь Бог: Ти печать досконалости, повен мудрости, і корона краси.</span></p> <p><span><sup class=\"versenum\">13\_</sup>Ти пробував ув Едені, садку Божому: усякий дорогий камінь на одежі твоїй: карнеоль, топаз і яспіс, хризоліт, согам, і онікс, сапфір, рубін і смарагд, і золото; знаряддя бубнів твоїх та сопілок твоїх були в тебе що дня, коли був ти створений, були вони наготовлені.</span></p> <p><span><sup class=\"versenum\">14\_</sup>Ти помазаний Херувим хоронитель, і Я дав тебе на святу гору Божу, ти ходив посеред огнистого каміння.</span></p> <p><span><sup class=\"versenum\">15\_</sup>Ти був бездоганний у своїх дорогах від дня твого створення, аж поки не знайшлася на тобі несправедливість.</span></p> <p><span><sup class=\"versenum\">16\_</sup>Через велику торгівлю твою твоє нутро переповнилось насиллям, і ти прогрішив. Тому Я зневажив тебе, щоб не був ти на Божій горі, і погубив тебе, хоронителю Херувиме, з середини огнистого каміння.</span></p></div>"
            '2 до солунян 2:7': "<h3>2 до солунян 2:7</h3><div>\n<p><span><sup class=\"versenum\">7\_</sup>Бо вже діється таємниця беззаконня; тільки той, хто тримає тепер, буде тримати, аж поки не буде усунений він із середини.</span></p></div>"
            'Ісая 14:12-14': "<h3>Ісая 14:12-14</h3><div>\n<p><span><sup class=\"versenum\">12\_</sup>Як спав ти з небес, о сину зірниці досвітньої, ясная зоре, ти розбився об землю, погромнику людів!</span></p> <p><span><sup class=\"versenum\">13\_</sup>Ти ж сказав був у серці своєму: Зійду я на небо, повище зір Божих поставлю престола свого, і сяду я на горі збору богів, на кінцях північних,</span></p> <p><span><sup class=\"versenum\">14\_</sup>підіймуся понад гори хмар, уподібнюсь Всевишньому!</span></p></div>"
            '1 Тимофію 3:6': "<h3>1 Тимофію 3:6</h3><div>\n<p><span><sup class=\"versenum\">6\_</sup>не новонавернений, щоб він не запишався, і не впав у ворожий осуд.</span></p></div>"

---

### ЙОВ ЯК ВІДОБРАЖЕННЯ ВСЬОГО СВІТУ

Початкові сцени книги Йова відкривають кілька важливих моментів. По-перше, як ми вже сказали, вони демонструють реальність небесного світу, у якому, крім Бога, є й інші небесні істоти. По-друге, вони показують тісний взаємозв’язок між земним життям і Небесним Царством. Небесні істоти безпосередньо впливають на події, що відбуваються на Землі. По-третє, вони повідомляють про духовний конфлікт на Небесах, який проектується на Землю.

Іншими словами, описані в книзі Йова події - це свого роду мініатюра великої боротьби. Ці тексти показують, як вселенський за своїми масштабами конфлікт виявився в житті однієї людини - Йова. І, як ми побачимо пізніше, порушені в книзі питання безпосередньо стосуються кожного з нас.

```Книга Йова зображує боротьбу між Богом і дияволом, однак не описує початку конфлікту. Як наведені тексти розширюють наше уявлення про це протистояння? <a class="verse" verse="Ісая 14:12-14">Ісая 14:12-14</a>; <a class="verse" verse="Єзекіїль 28:12-16">Єзекіїль 28:12-16</a>; <a class="verse" verse="1 Тимофію 3:6">1 Тимофію 3:6</a>.``` 	

Еллен Уайт пише про «закон любові» як основу Божого правління. Вона зазначає, що Бог, не бажаючи вимушеного послуху, передбачив свободу волі для всіх Своїх моральних створінь. Проте «знайшовся той, хто порушив Закон свободи, дарований Богом усім істотам. Гріх зародився в тому, хто після Христа був звеличений Богом понад усіх, хто володів найвищою могутністю і славою серед небожителів» (Патріархи і пророки, с. 34, 35). Потім автор цитує наведені вище вірші з книг Ісаї та Єзекіїля, описуючи падіння сатани.

«Закон любові» та «свобода волі» - ключові поняття Божого правління. Біблія повідомляє, що через свою велич і красу сатана піднісся і загордився. Ми не знаємо, чому так сталося, оскільки це частина «таємниці беззаконня», про яку йдеться в тексті <a class="verse" verse="2 до солунян 2:7">2 до солунян 2:7</a>. Словосполучення «таємниця беззаконня» відкриває, наскільки тісно Закон Бога пов’язаний з основою Його правління. До моменту появи в книзі Йова сатани його падіння вже відбулося і боротьба йшла повним ходом.

```Який важливий вибір стоїть перед вами зараз та на які біблійні обітниці ви можете покластися, аби бути впевненими в правильності свого рішення?```
