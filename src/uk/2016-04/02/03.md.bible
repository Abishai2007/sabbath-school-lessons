---
title: 'ВСЕЛЕНСЬКИЙ КОНФЛІКТ'
date: 03/10/2016
bible:
    -
        name: UKR.
        verses:
            'Йов 1:6-12': "<h3>Йов 1:6-12</h3><div>\n<p><span><sup class=\"versenum\">6\_</sup>І сталося одного дня, і поприходили Божі сини, щоб стати при Господі. І прийшов поміж ними й сатана.</span></p> <p><span><sup class=\"versenum\">7\_</sup>І сказав Господь до сатани: Звідки ти йдеш? А сатана відповів Господеві й сказав: Я мандрував по землі та й перейшов її.</span></p> <p><span><sup class=\"versenum\">8\_</sup>І сказав Господь до сатани: Чи звернув ти увагу на раба Мого Йова? Бо немає такого, як він, на землі: муж він невинний та праведний, що Бога боїться, а від злого втікає.</span></p> <p><span><sup class=\"versenum\">9\_</sup>І відповів сатана Господеві й сказав: Чи ж Йов дармо боїться Бога?</span></p> <p><span><sup class=\"versenum\">10\_</sup>Чи ж Ти не забезпечив його, і дім його, і все, що його? Чин його рук Ти поблагословив, а маєток його поширився по краю.</span></p> <p><span><sup class=\"versenum\">11\_</sup>Але простягни тільки руку Свою, і доторкнися до всього, що його, чи він не зневажить Тебе перед лицем Твоїм?</span></p> <p><span><sup class=\"versenum\">12\_</sup>І сказав Господь до сатани: Ось усе, що його, у твоїй руці, тільки на нього самого не простягай своєї руки! І пішов сатана від лиця Господнього.</span></p></div>"
            'Йов 1:9': "<h3>Йов 1:9</h3><div>\n<p><span><sup class=\"versenum\">9\_</sup>І відповів сатана Господеві й сказав: Чи ж Йов дармо боїться Бога?</span></p></div>"

---

### ВСЕЛЕНСЬКИЙ КОНФЛІКТ

Історія Йова починається на Землі, у безтурботному і спокійному місці. Однак уже в шостому вірші першого розділу місце дії змінюється. Вона переноситься в зовсім іншу реальність, яку люди можуть осягнути винятково завдяки Божественному об’явленню. Цікаво, що в даному разі небесна реальність не видається такою ж спокійною і безтурботною, як земна.

```Прочитайте <a class="verse" verse="Йов 1:6-12">Йов 1:6-12</a>. Більш докладно ці тексти ми вивчатимемо в наступних уроках, а зараз лише розглянемо, що тут відбувається. Порівняйте цю сцену з описом життя Йова на Землі.``` 	

У цих кількох віршах міститься багата пожива для роздумів. Вони відкривають такі аспекти нашого Всесвіту, яких не здатні виявити всі космічні телескопи і до яких людська наука не може навіть підступити. Цікаво, що ці тексти також зображують космічний конфлікт. Записану в уривку бесіду ніяк не назвеш мирною і безтурботною. Бог говорить про Йова з почуттям задоволення, як Отець, Котрий пишається Своїм сином. А сатана, навпаки, висміює те, що Бог говорить про Йова. «І відповів сатана Господеві й сказав: “Чи ж Йов дармо боїться Бога?”» (<a class="verse" verse="Йов 1:9">Йов 1:9</a>). У словах сатани ми чуємо уїдливий сарказм та глузливий тон.

Хоч вірш не говорить про це явно, ми розуміємо, що протистояння відбувається на Небі. Отже, бачимо, як ангел, створена істота, стоїть перед Богом на Небесах і кидає Йому виклик у присутності «Божих синів». Важко уявити, щоб хтось із простих людей дозволив собі розмовляти в такому тоні з представниками вищого керівництва країни, а тут ми бачимо приклад зухвалого поводження із Самим Богом. Як таке могло статися?

Відповідь можна знайти в темі великої боротьби, яка червоною ниткою проходить через усю Біблію. У світлі цієї теми ми можемо зрозуміти не тільки книгу Йова, але і всю Біблію, а також отримати пояснення сумної історії гріха та страждань на Землі. Однак найважливіше те, що вона допомагає нам усвідомити, що Ісус здійснив для нас на хресті, аби вирішити проблему гріха і страждань на Землі.
