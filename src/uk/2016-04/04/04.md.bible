---
title: 'НАЙБІЛЬШ РАННЯ КНИГА'
date: 18/10/2016
bible:
    -
        name: UKR.
        verses:
            'Від Матвія 6:34': "<h3>Від Матвія 6:34</h3><div>\n<p><span><sup class=\"versenum\">34\_</sup>Отож, не журіться про завтрашній день, бо завтра за себе само поклопочеться. Кожний день має досить своєї турботи!</span></p></div>"
            'Від Івана 16:33': "<h3>Від Івана 16:33</h3><div>\n<p><span><sup class=\"versenum\">33\_</sup>Це Я вам розповів, щоб мали ви мир у Мені. Страждання зазнаєте в світі, але будьте відважні: Я світ переміг!</span></p></div>"
            'Від Матвія 24:7': "<h3>Від Матвія 24:7</h3><div>\n<p><span><sup class=\"versenum\">7\_</sup>Бо повстане народ на народ, і царство на царство, і голод, мор та землетруси настануть місцями.</span></p></div>"
            'Даниїл 12:1': "<h3>Даниїл 12:1</h3><div>\n<p><span><span>12\_</span>І повстане того часу Михаїл, великий той князь, що стоїть при синах твого народу, і буде час утиску, якого не було від існування люду аж до цього часу. І того часу буде врятований із народу твого кожен, хто буде знайдений записаним у книзі.</span></p></div>"

---

### НАЙБІЛЬШ РАННЯ КНИГА

Незважаючи на гучні заяви тих, хто не вірить у Бога, люди, котрі вірують у Нього, мають багато вагомих причин для цього. Проте існує одна відвічна проблема, яку протягом століть використовувало багато осіб, аби виправдати своє невір’я. Це проблема страждання людей та існування зла. Як можуть співіснувати всеблагий, люблячий, усемогутній Бог і зло? Для багатьох це питання продовжує залишатися каменем спотикання. Навіть віруючі люди, котрі на досвіді пізнали Бога та Його любов, час від часу замислюються над цим питанням!

Еллен Уайт навчає того ж, що і єврейська традиція: Мойсей написав книгу Йова в Мідіянській землі. «Довгі роки усамітнення в пустелі не пройшли марно. У цей період Мойсей не тільки підготувався до майбутньої великої праці, а й натхнений Святим Духом написав книги Буття і Йова, які народ Божий читатиме з глибоким зацікавленням до кінця часу» (Коментар Еллен Уайт, Біблійний коментар АСД, т. З, с. 1140).

Одна з двох перших книг Біблії, книга Йова, розглядає універсальну проблему людського горя і страждань. Бог знав, що людство зустрінеться із цією проблемою, тому на самому початку у Своєму Слові через Мойсея передав історію Йова. Бог відразу ж повідомив нам: ми не залишені напризволяще в наших стражданнях та болю, Він поруч, усе знає, і ми маємо надію, що врешті-решт Він усе владнає.

```Що наступні тексти говорять нам про реальність зла? <a class="verse" verse="Від Матвія 6:34">Від Матвія 6:34</a>; <a class="verse" verse="Від Івана 16:33">Від Івана 16:33</a>; <a class="verse" verse="Даниїл 12:1">Даниїл 12:1</a>; <a class="verse" verse="Від Матвія 24:7">Від Матвія 24:7</a>.```

За логікою Святого Письма проблема існування зла не ставить під сумнів існування Бога. Біблія повідомляє як про реальність усезнаючого, усемогутнього, люблячого Бога, так і про реальність зла, людських страждань і горя. Зло не є виправданням для невір’я в Бога. Навіть при поверховому читанні книги Йова видно, що, перебуваючи в повному розпачі, Йов ані на хвилину не сумнівається в існуванні Бога. Він цілком резонно запитує, чому його спіткало лихо.

```Для людини природно ставити запитання про причини зла у світі. Як ми можемо навчитися вірити в доброту Бога, незважаючи на це зло?```
