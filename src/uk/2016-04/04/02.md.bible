---
title: 'БОГ У ПРИРОДІ'
date: 16/10/2016
bible:
    -
        name: UKR.
        verses:
            'До римлян 1:18-20': "<h3>До римлян 1:18-20</h3><div>\n<p><span><sup class=\"versenum\">18\_</sup>Бо гнів Божий з'являється з неба на всяку безбожність і неправду людей, що правду гамують неправдою,</span></p> <p><span><sup class=\"versenum\">19\_</sup>тому, що те, що можна знати про Бога, явне для них, бо їм Бог об'явив.</span></p> <p><span><sup class=\"versenum\">20\_</sup>Бо Його невидиме від створення світу, власне Його вічна сила й Божество, думанням про твори стає видиме. Так що нема їм виправдання,</span></p></div>"
            'Йов 12:7-10': "<h3>Йов 12:7-10</h3><div>\n<p><span><sup class=\"versenum\">7\_</sup>Але запитай хоч худобу і навчить тебе, і птаство небесне й тобі розповість.</span></p> <p><span><sup class=\"versenum\">8\_</sup>Або говори до землі й вона вивчить тебе, і розкажуть тобі риби морські.</span></p> <p><span><sup class=\"versenum\">9\_</sup>Хто б із цього всього не пізнав, що Господня рука це вчинила?</span></p> <p><span><sup class=\"versenum\">10\_</sup>Що в Нього в руці душа всього живого й дух кожного людського тіла?</span></p></div>"

---

### БОГ У ПРИРОДІ

```Прочитайте <a class="verse" verse="До римлян 1:18-20">До римлян 1:18-20</a>. Що повідомляє Павло в цих віршах?``` 	

Які сильні слова! Існування Бога достатньою мірою відкривається «через творіння», тобто через створений світ. Тому люди не зможуть виправдати власне невір’я. Павло каже, що за допомогою спостереження за творінням можна багато чого довідатися про існування Бога та Його характер. Це підстава для справедливого розгляду в день суду.

Звичайно, світ природи повідомляє нам багато інформації про існування Бога. Сучасна наука відкрила такі подробиці про чудеса творіння, які наші предки, що жили лише 300 років тому, а тим більше 3 000 років тому, не могли собі навіть уявити. Іронія полягає ось у чому: чим більшу складність наука виявляє в житті, тим менш імовірною стає названа наукою причина походження життя - випадковість. Телефон «IPhone» має продуману функціональність, демонструє певний дизайнерсько-технічний задум і, безперечно, є чиїмось винаходом. А людина - істота з незрівнянно більш складною і продуманою будовою - є, як нас запевняють, лише продуктом випадковості. На жаль, багато людей вірять таким хибним заявам.

```Прочитайте <a class="verse" verse="Йов 12:7-10">Йов 12:7-10</a>. Як ці слова підтверджують думку, викладену в <a class="verse" verse="До римлян 1:18-20">До римлян 1:18-20</a>?```	

Тут також ідеться про те, що існування Бога виявляється у створеному світі. Хоч у своєму деградованому стані природа не розкриває повністю характер Бога, вона, безумовно, відкриває Його творчу силу і доброту.

```Що конкретно в природі свідчить нам про силу і доброту Бога? Як ви можете навчитися черпати підтримку із цих свідчень?```
