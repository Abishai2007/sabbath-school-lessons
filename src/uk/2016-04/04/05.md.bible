---
title: ДИЛЕМА
date: 19/10/2016
bible:
    -
        name: UKR.
        verses:
            'Йов 6:4-8; 9:1-12': "<h3>Йов 6:4-8</h3><div class=\"passage version-UKR result-text-style-normal text-html \">\n<p class=\"verse\"><span id=\"uk-UKR-12983\" class=\"text Job-6-4\"><sup class=\"versenum\">4\_</sup>Бо в мені Всемогутнього стріли, і їхня отрута п'є духа мого, страхи Божі шикуються в бій проти мене...</span></p> <p class=\"verse\"><span id=\"uk-UKR-12984\" class=\"text Job-6-5\"><sup class=\"versenum\">5\_</sup>Чи дикий осел над травою реве? Хіба реве віл, коли ясла повні?</span></p> <p class=\"verse\"><span id=\"uk-UKR-12985\" class=\"text Job-6-6\"><sup class=\"versenum\">6\_</sup>Чи без соли їдять несмачне, чи є смак у білкові яйця?</span></p> <p class=\"verse\"><span id=\"uk-UKR-12986\" class=\"text Job-6-7\"><sup class=\"versenum\">7\_</sup>Чого не хотіла торкнутись душа моя, все те стало мені за поживу в хворобі...</span></p> <p class=\"verse\"><span id=\"uk-UKR-12987\" class=\"text Job-6-8\"><sup class=\"versenum\">8\_</sup>О, коли б же збулося прохання моє, а моє сподівання дав Бог!</span></p></div><h3>Йов 9:1-12</h3><div class=\"passage version-UKR result-text-style-normal text-html \">\n<p class=\"verse chapter-1\"><span id=\"uk-UKR-13053\" class=\"text Job-9-1\"><span class=\"chapternum\">9\_</span>А Йов відповів та й сказав:</span></p> <p class=\"verse\"><span id=\"uk-UKR-13054\" class=\"text Job-9-2\"><sup class=\"versenum\">2\_</sup>Справді пізнав я, що так... Та як оправдатись людині земній перед Богом?</span></p> <p class=\"verse\"><span id=\"uk-UKR-13055\" class=\"text Job-9-3\"><sup class=\"versenum\">3\_</sup>Якщо вона схоче на прю стати з Ним, Він відповіді їй не дасть ні на одне із тисячі скаржень...</span></p> <p class=\"verse\"><span id=\"uk-UKR-13056\" class=\"text Job-9-4\"><sup class=\"versenum\">4\_</sup>Він мудрого серця й могутньої сили; хто був проти Нього упертий і цілим зостався?</span></p> <p class=\"verse\"><span id=\"uk-UKR-13057\" class=\"text Job-9-5\"><sup class=\"versenum\">5\_</sup>Він гори зриває, й не знають вони, що в гніві Своїм Він їх перевернув.</span></p> <p class=\"verse\"><span id=\"uk-UKR-13058\" class=\"text Job-9-6\"><sup class=\"versenum\">6\_</sup>Він землю трясе з її місця, і стовпи її трусяться.</span></p> <p class=\"verse\"><span id=\"uk-UKR-13059\" class=\"text Job-9-7\"><sup class=\"versenum\">7\_</sup>Він сонцеві скаже, й не сходить воно, і Він запечатує зорі.</span></p> <p class=\"verse\"><span id=\"uk-UKR-13060\" class=\"text Job-9-8\"><sup class=\"versenum\">8\_</sup>Розтягує небо Він Сам, і ходить по морських висотах,</span></p> <p class=\"verse\"><span id=\"uk-UKR-13061\" class=\"text Job-9-9\"><sup class=\"versenum\">9\_</sup>Він Воза створив, Оріона та Волосожара, та зорі південні.</span></p> <p class=\"verse\"><span id=\"uk-UKR-13062\" class=\"text Job-9-10\"><sup class=\"versenum\">10\_</sup>Він чинить велике та недослідиме, предивне, якому немає числа!...</span></p> <p class=\"verse\"><span id=\"uk-UKR-13063\" class=\"text Job-9-11\"><sup class=\"versenum\">11\_</sup>Ось Він надо мною проходить, та я не побачу, і Він перейде, а я не приглянусь до Нього...</span></p> <p class=\"verse\"><span id=\"uk-UKR-13064\" class=\"text Job-9-12\"><sup class=\"versenum\">12\_</sup>Ось Він схопить кого, хто заверне Його, хто скаже Йому: що Ти робиш?</span></p></div>"

---

### ДИЛЕМА

```Прочитайте наведені вірші з книги Йова. Яке запитання не дає спокою патріархові? Про що він не запитує? <a class="verse" verse="Йов 6:4-8; 9:1-12">Йов 6:4-8; 9:1-12</a>.```

Як вже зазначалося раніше, у книзі Йова жодного разу не постає питання про існування Бога. Звучить інше запитання: чому біди обрушилися на Йова? З огляду на його віру в Бога та долю, яка спіткала його, можна сказати, що це було справедливе запитання.

Якби подібні нещастя обрушилися на атеїста, відповідь на запитання, чому це сталося, була б для нього відносно простою і зрозумілою. На його думку, ми живемо в безглуздому й безцільному світі, якому до нас немає діла. Отже, перебуваючи серед суворих, холодних і байдужих природних сил, ми іноді стаємо жертвами лих, які не мають жодної мети. Чому так відбувається? Якщо саме життя не має жодної мети, тобто є безглуздим, то й пов’язані із цим життям випробування мають бути такими ж безглуздими.

У той час як багатьом така відповідь здається незадовільною та безнадійною, вона, безумовно, має зміст, якщо виходити з передумови, що Бога не існує. Проте люди, подібні до Йова, зустрічаються з іншою дилемою.

Запитання, які мучили Йова, продовжують терзати більшість віруючих у Бога: «Якщо добрий і люблячий Бог існує, чому люди страждають? Чому навіть «хороші» люди, такі як Йов, переживають лиха і нещастя, від яких немає жодної видимої користі?» Якби Всесвіт існував без Бога, подібні негаразди сприймалися б як невід’ємна частина матеріального світу, у якому людські істоти - лише випадкові побічні продукти взаємодії атомів і молекул. Проте Йов, як і ми, мав зовсім інше уявлення про світ. Звідси й дилема!