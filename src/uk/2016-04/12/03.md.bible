---
title: 'СИН ЛЮДСЬКИЙ'
date: 12/12/2016
bible:
    -
        name: UKR.
        verses:
            'Від Івана 1:14': '<h1> <span>Від Івана 1:14</span></h1><p><span><sup>14 </sup>І Слово сталося тілом, і перебувало між нами, повне благодаті та правди, і ми бачили славу Його, славу як Однородженого від Отця.</span></p>'
            'Від Луки 19:10': '<h1> <span>Від Луки 19:10</span></h1><p><span><sup>10 </sup>Син бо Людський прийшов, щоб знайти та спасти, що загинуло!</span></p>'
            'Від Матвія 4:2': '<h1> <span>Від Матвія 4:2</span></h1><p><span><sup>2 </sup>І постив Він сорок день і сорок ночей, а вкінці зголоднів.</span></p>'
            'До євреїв 4:15': '<h1> <span>До євреїв 4:15</span></h1><p><span><sup>15 </sup>Бо ми маємо не такого Первосвященика, що не міг би співчувати слабостям нашим, але випробуваного в усьому, подібно до нас, окрім гріха.</span></p>'
            'Від Луки 2:11': '<h1> <span>Від Луки 2:11</span></h1><p><span><sup>11 </sup>Бо сьогодні в Давидовім місті народився для вас Спаситель, Який є Христос Господь.</span></p>'
            '1 Тимофію 2:5': '<h1> <span>1 Тимофію 2:5</span></h1><p><span><sup>5 </sup>Один бо є Бог, і один Посередник між Богом та людьми, людина Христос Ісус,</span></p>'
            'Йов 10:4, 5': '<h1> <span>Йов 10:4</span></h1><p><span><sup>4 </sup>Хіба маєш Ти очі тілесні? Чи Ти бачиш так само, як бачить людина людину?</span></p><h1> <span>Йов 10:5</span></h1><p><span><sup>5 </sup>Хіба Твої дні як дні людські, чи літа Твої як дні мужа,</span></p>'

---

### СИН ЛЮДСЬКИЙ

У початкових розділах книги Йова ми мали можливість частково побачити велику боротьбу між Христом і сатаною. Це протистояння почалося на Небі, але згодом перейшло на Землю (див. Об’явл. 12:7-12). У книзі Йова ми побачили той же напрямок: конфлікт розпочався на Небесах і переходить на Землю. На нещастя Йова, цей конфлікт на Землі був зосереджений на ньому.

`Прочитайте <a class="verse" verse="Йов 10:4, 5">Йов 10:4, 5</a>. На що скаржився Йов та чи мав він підстави для скарги?` 	

Позиція Йова проста. Ти - Бог, Владика Всесвіту, Творець. Звідки Ти можеш знати, як це - бути людиною й відчувати різного роду страждання?

`Як наступні вірші відповідають на скаргу Йова? <a class="verse" verse="Від Луки 2:11">Від Луки 2:11</a>; <a class="verse" verse="Від Івана 1:14">Від Івана 1:14</a>; <a class="verse" verse="Від Луки 19:10">Від Луки 19:10</a>; <a class="verse" verse="Від Матвія 4:2">Від Матвія 4:2</a>; <a class="verse" verse="1 Тимофію 2:5">1 Тимофію 2:5</a>; <a class="verse" verse="До євреїв 4:15">До євреїв 4:15</a>.`

Йов нарікав на те, що Бог - не людина і тому не може знати людське горе. Вичерпною відповіддю на цю скаргу став Прихід Ісуса в людському тілі на Землю. Зберігши Свою Божественність, Ісус став Людиною, на особистому досвіді відчувши страждання та боротьбу Йова й усіх людей. У Євангеліях ми бачимо реальність людської природи Христа і тих страждань, через які Він пройшов, будучи Людиною. Ісус відповів на скаргу Йова.

«Христос прийняв на Себе не уявну, а справжню людську природу і жив у ній... Він не був лише Володарем створеного тіла, але сприйняв подобу тіла гріховного» (Коментарі Е. Уайт, Біблійний коментар АСД, т. 5, с. 1124).

`Як ви розумієте факт, що Ісус прийняв на Себе людську природу. Що це говорить про те, наскільки Він розуміє ваші переживання?`
