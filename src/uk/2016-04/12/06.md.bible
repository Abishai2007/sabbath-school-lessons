---
title: 'ВИКРИТТЯ САТАНИ'
date: 15/12/2016
bible:
    -
        name: UKR.
        verses:
            'Від Івана 12:30-32': '<h1> <span>Від Івана 12:30-32</span></h1><p><span><sup>30 </sup>Ісус відповів і сказав: Не для Мене цей голос лунав, а для вас.</span></p><p><span><sup>31 </sup>Тепер суд цьому світові. Князь світу цього буде вигнаний звідси тепер.</span></p><p><span><sup>32 </sup>І, як буду піднесений з землі, то до Себе Я всіх притягну.</span></p>'
            '2 до коринтян 5:19': '<h1> <span>2 до коринтян 5:19</span></h1><p><span><sup>19 </sup>бо Бог у Христі примирив світ із Собою Самим, не зважавши на їхні провини, і поклав у нас слово примирення.</span></p>'

---

### ВИКРИТТЯ САТАНИ

`Прочитайте <a class="verse" verse="Від Івана 12:30-32">Від Івана 12:30-32</a>. Що Ісус каже про сатану в контексті хреста і великої боротьби?`

Еллен Уайт пише про сильний вплив хресної смерті Христа  на всіх мешканців Усесвіту. «Звинувачення сатани проти Божественного характеру і правління постали в справжньому світлі. Сатана звинувачував Бога в тому, що, вимагаючи від створених Ним істот покори й послуху, Він прагнув тільки до самозвеличення. Лукавий заявляв, що, домагаючись від інших самозречення, Творець Сам не виявляв його та нічим не жертвував. Але тепер усі побачили, що для спасіння людства, яке впало в гріх, Правитель Усесвіту приніс найбільшу жертву, на яку тільки здатна любов, «адже Бог у Христі примирив світ із Собою» (<a class="verse" verse="2 до коринтян 5:19">2 до коринтян 5:19</a>). Усі побачили також, що тоді, як Люцифер, пориваючись до честі та верховної влади, відчинив двері гріху, Христос для знищення гріха впокорив Себе і став слухняним аж до смерті» (Велика боротьба, с. 502).

Світ упав у гріх і повстав проти Бога; він став уразливим для сатанинських вивертів, що ясно видно в книзі Йова. Ісус, прийнявши людське тіло та зберігши при цьому Свою Божественність, нерозривними узами об’єднав Небо і Землю. Своєю смертю Він гарантував остаточну поразку гріха й сатани. На хресті Ісус поніс законне покарання за гріх, тим самим примиривши грішний світ з Богом. Хоч усі ми - засуджені на смерть грішники, однак вірою можемо мати надію на вічне життя в Ісусі.

`Ісус на хресті заплатив повну ціну за вчинені нами гріхи. Чому ця дивовижна істина може змінити наше життя і пробудити в нас бажання жити в послуху Йому?`
