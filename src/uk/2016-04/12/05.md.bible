---
title: 'СТРАЖДАННЯ СИНА ЛЮДСЬКОГО'
date: 14/12/2016
bible:
    -
        name: UKR.
        verses:
            'До євреїв 2:14': '<h1> <span>До євреїв 2:14</span></h1><p><span><sup>14 </sup>А що діти стали спільниками тіла та крови, то й Він став учасником їхнім, щоб смертю знищити того, хто має владу смерти, цебто диявола,</span></p>'
            'Ісая 53:1-6': '<h1> <span>Ісая 53:1-6</span></h1><p><span><span>53 </span>Хто нашій спасенній тій звістці повірив, і над ким відкривалось рамено Господнє?</span></p><p><span><sup>2 </sup>Бо Він виріс перед Ним, мов галузка, і мов корінь з сухої землі, не мав Він принади й не мав пишноти; і ми Його бачили, та краси не було, щоб Його пожадати!</span></p><p><span><sup>3 </sup>Він погорджений був, Його люди покинули, страдник, знайомий з хоробами, і від Якого обличчя ховали, погорджений, і ми не цінували Його...</span></p><p><span><sup>4 </sup>Направду ж Він немочі наші узяв і наші болі поніс, а ми уважали Його за пораненого, ніби Бог Його вдарив поразами й мучив...</span></p><p><span><sup>5 </sup>А Він був ранений за наші гріхи, за наші провини Він мучений був, кара на Ньому була за наш мир, Його ж ранами нас уздоровлено!</span></p><p><span><sup>6 </sup>Усі ми блудили, немов ті овечки, розпорошились кожен на власну дорогу, і на Нього Господь поклав гріх усіх нас!</span></p>'
            'Ісая 53:4': '<h1> <span>Ісая 53:4</span></h1><p><span><sup>4 </sup>Направду ж Він немочі наші узяв і наші болі поніс, а ми уважали Його за пораненого, ніби Бог Його вдарив поразами й мучив...</span></p>'
            'Йов 38:33': '<h1> <span>Йов 38:33</span></h1><p><span><sup>33 </sup>Чи ти знаєш устави небес? Чи ти покладеш на землі їхню владу?</span></p>'
            'Йов 42:6': '<h1> <span>Йов 42:6</span></h1><p><span><sup>6 </sup>Тому я зрікаюсь говореного, і каюсь у поросі й попелі!...</span></p>'

---

### СТРАЖДАННЯ СИНА ЛЮДСЬКОГО

`Прочитайте <a class="verse" verse="Ісая 53:1-6">Ісая 53:1-6</a>. Що тут говориться про страждання Господа на хресті?` 	

У тексті <a class="verse" verse="Ісая 53:4">Ісая 53:4</a> зазначено, що Ісус поніс наші немочі й болі. Цей тягар включав у себе також немочі й болі Йова. І не тільки Йова, а й усього світу. Ісус помер на хресті за гріхи всіх людей, котрі будь-коли жили на Землі.

Отже, книгу Йова можна правильно зрозуміти тільки у світлі Голгофського хреста. Тут ми бачимо того самого Бога, Володаря природи, Котрий з’явився Йову (Котрий навчає літати орла та зв’язує кварки), Котрий страждає сильніше, ніж може витримати будь-яка людина, включаючи Йова. Горе та скорботи, пережиті кожним із нас зокрема, Він прийняв на Себе всі разом. Немає потреби, аби хтось просвіщав Бога щодо страждань, оскільки Він у людському тілі поніс на Собі важку ношу всіх страждань, посіяних гріхом по всьому світу. Нам відомі тільки наші власні немочі, наші власні страждання, а Ісус на хресті зазнав їх усіх повною мірою.

Бог, Котрий запитував Йова: «Чи ти знаєш устави небес? Чи ти покладеш на землі їхню владу?» (<a class="verse" verse="Йов 38:33">Йов 38:33</a>), постає перед нами ще більш дивовижним, коли ми розуміємо, що Він не тільки створив «устави неба», а й прийняв на Себе людське тіло і помер у ньому, «аби Своєю смертю знищити того, хто має владу смерті, тобто диявола» (<a class="verse" verse="До євреїв 2:14">До євреїв 2:14</a>).

У контексті Голгофського хреста книга Йова набуває більшого сенсу, оскільки хрест відповідає на багато запитань, які книга залишає без відповіді. А найголовніше запитання: наскільки справедливим було те, що Бог перебував на Небесах, а Йов змушений був нестерпно страждати на Землі, і все для того, щоб допомогти спростувати звинувачення сатани? Хрест показує: незалежно від того, наскільки сильно Йов або будь-яка інша людина страждає в цьому світі, наш Господь добровільно постраждав значно сильніше за будь-кого з нас; Він зробив це, щоб дати нам надію й обітницю спасіння.

Йов бачив Бога як Творця і майбутнього Викупителя; а ми після Голгофського хреста бачимо Його як Творця, Котрий уже став нашим Викупителем (До филип'ян 2:6-8). Щоб виконати це завдання, Він мав постраждати від гріха так, як ніколи не постраждає жодна людина, включаючи Йова. Тому нам залишається тільки вигукнути разом з Йовом: «Тому я зрікаюсь говореного, і каюсь у поросі й попелі!» (<a class="verse" verse="Йов 42:6">Йов 42:6</a>).
