---
title: 'СМЕРТЬ ХРИСТА'
date: 13/12/2016
bible:
    -
        name: UKR.
        verses:
            'Від Луки 9:22; 24:7': '<h1> <span>Від Луки 9:22</span></h1><p><span><sup>22 </sup>І сказав Він: Синові Людському треба багато страждати, і Його відцураються старші, і первосвященики, і книжники, і буде Він убитий, але третього дня Він воскресне!</span></p><h1> <span>Від Луки 24:7</span></h1><p><span><sup>7 </sup>Він казав: Сину Людському треба бути виданому до рук грішних людей, і розп''ятому бути, і воскреснути третього дня.</span></p>'
            'До галатів 4:19': '<h1> <span>До галатів 4:19</span></h1><p><span><sup>19 </sup>Дітки мої, я знову для вас терплю муки породу, поки образ Христа не відіб''ється в вас!</span></p>'
            'До галатів 2:21': '<h1> <span>До галатів 2:21</span></h1><p><span><sup>21 </sup>Божої благодаті я не відкидаю. Бо коли набувається правда Законом, то надармо Христос був умер!</span></p>'
            'До галатів 3:21': '<h1> <span>До галатів 3:21</span></h1><p><span><sup>21 </sup>Отож, чи ж Закон проти Божих обітниць? Зовсім ні! Якби бо був даний Закон, щоб він міг оживляти, то праведність справді була б від Закону!</span></p>'
            'До євреїв 10:12': '<h1> <span>До євреїв 10:12</span></h1><p><span><sup>12 </sup>А Він за гріхи світу приніс жертву один раз, і назавжди по Божій правиці засів,</span></p>'
            'Від Марка 8:31': '<h1> <span>Від Марка 8:31</span></h1><p><span><sup>31 </sup>І почав їх навчати, що Синові Людському треба багато страждати, і Його відцураються старші, і первосвященики, і книжники, і Він буде вбитий, але третього дня Він воскресне.</span></p>'
            '1 Івана 2:6': '<h1> <span>1 Івана 2:6</span></h1><p><span><sup>6 </sup>А хто каже, що в Нім пробуває, той повинен поводитись так, як поводився Він.</span></p>'

---

### СМЕРТЬ ХРИСТА
Що наступні тексти повідомляють нам про Ісуса і про те, як ми маємо розуміти Його?

`<a class="verse" verse="1 Івана 2:6">1 Івана 2:6</a>` 	

`<a class="verse" verse="До галатів 4:19">До галатів 4:19</a>` 	

Безперечно, Ісус - зразкова Людина. Його життя і характер - приклад, який завдяки Божій милості повинні наслідувати всі його послідовники. Ісус залишив єдиний досконалий приклад життя, до якого Бог закликає нас.

Проте Ісус прийшов на Землю не для того, аби просто дати нам приклад. Наше становище грішників вимагало незрівнянно більш рішучих заходів, ніж просто розвитку рис нашого характеру до уподібнення Його образу. Для викуплення цього було недостатньо. Ми потребуємо Заступника, Який понесе покарання за наші гріхи. Христос прийшов не для того, аби просто явити нам приклад досконалого життя. Він прийшов, щоб померти смертю, на яку заслуговуємо ми, аби Його досконале життя могло бути зараховане нам як наше власне.

`Що наведені тексти повідомляють про необхідність смерті Христа за нас? <a class="verse" verse="Від Марка 8:31">Від Марка 8:31</a>; <a class="verse" verse="Від Луки 9:22; 24:7">Від Луки 9:22; 24:7</a>; <a class="verse" verse="До галатів 2:21">До галатів 2:21</a>.`

Ісус повинен був померти за нас, оскільки послух Законові (хоч і займає одне із центральних місць у християнському житті) не спасає грішних. «То що, може, Закон є проти Божих обітниць? Зовсім ні! Тож якби був даний Закон, здатний оживляти, тоді праведність була б від Закону» (<a class="verse" verse="До галатів 3:21">До галатів 3:21</a>). Якби якийсь закон міг спасти грішника, то це однозначно був би Закон Божий, але навіть цей Закон не може спасти нас.

Тільки досконале життя і жертовна смерть нашого ідеального Взірця, Ісуса, може спасти нас, тому Христос прийшов, щоб запропонувати Себе як єдину на всі часи «жертву за гріхи» (<a class="verse" verse="До євреїв 10:12">До євреїв 10:12</a>).

`Як ваш досвід дотримання Закону свідчить про вашу потребу в Заступникові?`
