---
title: 'ШКІРА ЗА ШКІРУ: БИТВА ТРИВАЄ'
date: 10/10/2016
bible:
    -
        name: UKR.
        verses:
            '1 до коринтян 4:9': "<h3>1 до коринтян 4:9</h3><div class=\"passage version-UKR result-text-style-normal text-html \">\n<p class=\"verse\"><span id=\"uk-UKR-28443\" class=\"text 1Cor-4-9\"><sup class=\"versenum\">9\_</sup>Бо я думаю, що Бог нас, апостолів, поставив за найостанніших, мов на смерть засуджених, бо ми стали дивовищем світові, і Анголам, і людям.</span></p></div>"
            'Об''явлення 12:7-9': "<h3>Об'явлення 12:7-9</h3><div class=\"passage version-UKR result-text-style-normal text-html \">\n<p class=\"verse\"><span id=\"uk-UKR-30899\" class=\"text Rev-12-7\"><sup class=\"versenum\">7\_</sup>І сталась на небі війна: Михаїл та його Анголи вчинили зо змієм війну. І змій воював та його анголи,</span></p> <p class=\"verse\"><span id=\"uk-UKR-30900\" class=\"text Rev-12-8\"><sup class=\"versenum\">8\_</sup>та не втрималися, і вже не знайшлося їм місця на небі.</span></p> <p class=\"verse\"><span id=\"uk-UKR-30901\" class=\"text Rev-12-9\"><sup class=\"versenum\">9\_</sup>І скинений був змій великий, вуж стародавній, що зветься диявол і сатана, що зводить усесвіт, і скинений був він додолу, а з ним і його анголи були скинені.</span></p></div>"
            'Даниїл 7:10': "<h3>Даниїл 7:10</h3><div class=\"passage version-UKR result-text-style-normal text-html \">\n<p class=\"verse\"><span id=\"uk-UKR-21944\" class=\"text Dan-7-10\"><sup class=\"versenum\">10\_</sup>Огненна річка пливла й виходила з-перед Нього; тисяча тисяч служили Йому, і десять тисяч десятків тисяч стояли перед Ним; суд усівся, і розгорнулися книги.</span></p></div>"

---

### ШКІРА ЗА ШКІРУ: БИТВА ТРИВАЄ

Уривок Йова 2:1-3 багато в чому повторює тексти Йова 1:6-8. Але в останній частині тексту Йова 2:3 ми бачимо істотну відмінність. Сам Господь говорить про вірність Йова, яку він зберіг, незважаючи на пережиті лиха. Тому на момент, коли розповідь доходить до тексту Йова 2:3, складається враження, що обвинувачення сатани відхилені як хибні. Йов залишився вірним Богові і не прокляв Його всупереч прогнозу сатани.

```Прочитайте Йова 2. Що відбувається в цьому розділі? Яке значення має факт, що в перших двох розділах книги Йова згадуються «Божі сини» - свідки розмови між Богом та дияволом?``` 	

Фразеологізм «Шкіра за шкіру» викликає подив у коментаторів. Ідея, однак, полягає ось у чому: нехай щось трапиться із самим Йовом і це покаже ціну його вірності. Сатана заявляє Богові: «Зруйнуй тіло Йова, забери в нього здоров’я і подивися, що станеться!»

Зауважмо, що розмова між Богом та дияволом відбувається не в зачиненій кімнаті. Обидва випадки дискусії на Небі, описані в книзі Йова, відбуваються в контексті зустрічі небесних розумних істот з Богом. Сатана висуває свої обвинувачення «публічно», у присутності інших небесних істот. Такими є методи дій сатани у великій боротьбі. Конфлікт розгортається перед усім Усесвітом (<a class="verse" verse="1 до коринтян 4:9">1 до коринтян. 4:9</a>; <a class="verse" verse="Даниїл 7:10">Даниїл. 7:10</a>; <a class="verse" verse="Об'явлення 12:7-9">Об'явлення. 12:7-9</a>).

«План викуплення, однак, мав більш глибоке і серйозне призначення, ніж тільки спасіння людини. Христос прийшов на Землю не лише заради цього; не тільки для того, щоб мешканці маленької планети навчилися шанувати Божий Закон так, як він цього заслуговує. План викуплення мав виправдати перед Усесвітом характер Бога... Смерть Христа задля спасіння людини не лише відкривала людям дорогу до Неба, а й мала виправдати перед Усесвітом дії Бога та Його Сина у відповідь на повстання сатани. Вона повинна була довести, що Божий Закон залишається незмінним, а також показати суть і наслідки гріха» (Е. Уайт. Патріархи і пророки, с. 68, 69).
