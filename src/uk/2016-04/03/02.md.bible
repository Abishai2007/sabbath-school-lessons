---
title: 'БОЖИЙ СЛУГА ЙОВ'
date: 09/10/2016
bible:
    -
        name: UKR.
        verses:
            'Йов 1:11': "<h3>Йов 1:11</h3><div>\n<p><span><sup class=\"versenum\">11\_</sup>Але простягни тільки руку Свою, і доторкнися до всього, що його, чи він не зневажить Тебе перед лицем Твоїм?</span></p></div>"
            'Йов 1:3': "<h3>Йов 1:3</h3><div>\n<p><span><sup class=\"versenum\">3\_</sup>А маєток його був: сім тисяч худоби дрібної, і три тисячі верблюдів, і п'ять сотень пар худоби великої, і п'ять сотень ослиць та дуже багато рабів. І був цей чоловік більший від усіх синів сходу.</span></p></div>"
            'Йов 1': "<h3>Йов 1 </h3><div>\n<p><span><span>1\_</span>Був чоловік у країні Уц, на ім'я йому Йов. І був чоловік цей невинний та праведний, і він Бога боявся, а від злого втікав.</span></p> <p><span><sup class=\"versenum\">2\_</sup>І народилися йому семеро синів та три дочки.</span></p> <p><span><sup class=\"versenum\">3\_</sup>А маєток його був: сім тисяч худоби дрібної, і три тисячі верблюдів, і п'ять сотень пар худоби великої, і п'ять сотень ослиць та дуже багато рабів. І був цей чоловік більший від усіх синів сходу.</span></p> <p><span><sup class=\"versenum\">4\_</sup>А сини його ходили один до одного, і справляли гостину в домі того, чий був день. І посилали вони, і кликали трьох своїх сестер, щоб їсти та пити із ними.</span></p> <p><span><sup class=\"versenum\">5\_</sup>І бувало, як миналося коло бенкетних днів, то Йов посилав за дітьми й освячував їх, і вставав він рано вранці, і приносив цілопалення за числом їх усіх, бо Йов казав: Може згрішили сини мої, і зневажили Бога в серці своєму. Так робив Йов по всі дні.</span></p> <p><span><sup class=\"versenum\">6\_</sup>І сталося одного дня, і поприходили Божі сини, щоб стати при Господі. І прийшов поміж ними й сатана.</span></p> <p><span><sup class=\"versenum\">7\_</sup>І сказав Господь до сатани: Звідки ти йдеш? А сатана відповів Господеві й сказав: Я мандрував по землі та й перейшов її.</span></p> <p><span><sup class=\"versenum\">8\_</sup>І сказав Господь до сатани: Чи звернув ти увагу на раба Мого Йова? Бо немає такого, як він, на землі: муж він невинний та праведний, що Бога боїться, а від злого втікає.</span></p> <p><span><sup class=\"versenum\">9\_</sup>І відповів сатана Господеві й сказав: Чи ж Йов дармо боїться Бога?</span></p> <p><span><sup class=\"versenum\">10\_</sup>Чи ж Ти не забезпечив його, і дім його, і все, що його? Чин його рук Ти поблагословив, а маєток його поширився по краю.</span></p> <p><span><sup class=\"versenum\">11\_</sup>Але простягни тільки руку Свою, і доторкнися до всього, що його, чи він не зневажить Тебе перед лицем Твоїм?</span></p> <p><span><sup class=\"versenum\">12\_</sup>І сказав Господь до сатани: Ось усе, що його, у твоїй руці, тільки на нього самого не простягай своєї руки! І пішов сатана від лиця Господнього.</span></p> <p><span><sup class=\"versenum\">13\_</sup>І сталося одного дня, коли сини його та дочки його їли та вино пили в домі свого первородженого брата,</span></p> <p><span><sup class=\"versenum\">14\_</sup>то прибіг до Йова посланець та й сказав: Худоба велика орала, а ослиці паслися при них.</span></p> <p><span><sup class=\"versenum\">15\_</sup>Аж тут напали сабеї й позабирали їх, а слуг повбивали вістрям меча. І втік тільки я сам, щоб донести тобі...</span></p> <p><span><sup class=\"versenum\">16\_</sup>Він ще говорив, аж прибігає інший та й каже: З неба спав Божий огонь, і спалив отару та слуг, та й пожер їх... А втік тільки я сам, щоб донести тобі...</span></p> <p><span><sup class=\"versenum\">17\_</sup>Він ще говорив, аж біжить ще інший та й каже: Халдеї поділилися на три відділи, і напали на верблюдів, та й позабирали їх, а слуг повбивали вістрям меча... І втік тільки я сам, щоб донести тобі...</span></p> <p><span><sup class=\"versenum\">18\_</sup>Поки він говорив, аж надбігає ще інший та й каже: Сини твої та дочки твої їли та вино пили в домі свого первородженого брата.</span></p> <p><span><sup class=\"versenum\">19\_</sup>Аж раптово надійшов великий вітер з боку пустині, та й ударив на чотири роги дому, і він упав на юнаків, і вони повмирали... І втік тільки я сам, щоб донести тобі...</span></p> <p><span><sup class=\"versenum\">20\_</sup>І встав Йов, і роздер плаща свого, й обстриг свою голову, та й упав на землю, і поклонився,</span></p> <p><span><sup class=\"versenum\">21\_</sup>та й сказав: Я вийшов нагий із утроби матері своєї, і нагий повернусь туди, в землю! Господь дав, і Господь узяв... Нехай буде благословенне Господнє Ім'я!</span></p> <p><span><sup class=\"versenum\">22\_</sup>При всьому цьому Йов не згрішив, і не сказав на Бога нічого безумного!</span></p></div>"

---

### БОЖИЙ СЛУГА ЙОВ

Прочитайте <a class="verse" verse="Йов 1">Йов 1</a>. Зверніть особливу увагу на обвинувачення, висунуті сатаною проти Йова. Що сказав сатана? Що означають його звинувачення? Кого насправді атакував сатана? 	

«Чи ж Ти не забезпечив його, і дім його, і все, що його? Чин його рук Ти поблагословив, а маєток його поширився по краю» (Нова 1:10). Книга Йова починається зі згадок не тільки про праведність патріарха та його добрий характер, але також про його матеріальні благословення й успішне господарство. Благополуччя і процвітання принесли йому пошану, він став «більший від усіх синів сходу» (<a class="verse" verse="Йов 1:3">Йов 1:3</a>). Ось чому сатана дорікає Богові: «Йов служить Тобі тільки тому, що Ти дав йому всі ці блага».

Сатана стверджував: якщо Бог забере все це від Йова, той негайно прокляне Його (<a class="verse" verse="Йов 1:11">Йов 1:11</a>). Фактично це звинувачення проти Самого Бога. Якби Бог справді був прекрасним і добрим, то Йов би корився Йому, обожнював Його і поклонявся Йому виключно з почуття любові і вдячності. Зрештою, як можна не любити Бога, Котрий так багато зробив для нього? Сатана виразно натякав: Бог підкупив Йова, щоб той був вірний Йому. Тим самим він стверджував, що Йов служить Богові не з любові, а через власні корисливі мотиви.

Подумайте про деяких жорстоких політичних правителів, котрі мають відданих до смерті послідовників, бо ці правителі добрі до них. Якщо Господь справді такий добрий, люблячий і дбайливий, яким здається, то Йов служив би Йому, навіть втративши все своє добро. Однак, стверджуючи, що Йов не залишиться вірним, сатана натякав: навіть Йов не повністю довіряє Йому. Вірність патріарха обумовлена щедрими Божими дарами. Іншими словами, відданість Йова, за логікою сатани, продиктована винятково власною вигодою.

```Чому ви служите Господу? Припустимо, ваші мотиви не є досконалими. Якщо чекатимете, коли ваші мотиви стануть досконалими, що може статися з вами і вашою вірою?```
