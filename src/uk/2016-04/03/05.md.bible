---
title: 'ДРУЖИНА ЙОВА'
date: 12/10/2016
bible:
    -
        name: UKR.
        verses:
            'До филип''ян 4:11-13': "<h3>До филип'ян 4:11-13</h3><div>\n<p><span><sup class=\"versenum\">11\_</sup>Не за нестатком кажу, бо навчився я бути задоволеним із того, що маю.</span></p> <p><span><sup class=\"versenum\">12\_</sup>Умію я й бути в упокоренні, умію бути й у достатку. Я привчився до всього й у всім: насищатися й голод терпіти, мати достаток і бути в недостачі.</span></p> <p><span><sup class=\"versenum\">13\_</sup>Я все можу в Тім, Хто мене підкріпляє, в Ісусі Христі.</span></p></div>"
            'Від Луки 17:2': "<h3>Від Луки 17:2</h3><div>\n<p><span><sup class=\"versenum\">2\_</sup>Краще б такому було, коли б жорно млинове на шию йому почепити та й кинути в море, аніж щоб спокусив він одного з малих цих!</span></p></div>"
            'Йов 2:10': "<h3>Йов 2:10</h3><div>\n<p><span><sup class=\"versenum\">10\_</sup>А він до неї відказав: Ти говориш отак, як говорить яка з божевільних!... Чи ж ми будем приймати від Бога добре, а злого не приймем? При всьому тому Йов не згрішив своїми устами...</span></p></div>"
            'Йов 2:3': "<h3>Йов 2:3</h3><div>\n<p><span><sup class=\"versenum\">3\_</sup>І сказав Господь до сатани: Чи звернув ти увагу на раба Мого Йова? Бо немає такого, як він, на землі: муж він невинний та праведний, який Бога боїться, а від злого втікає. І він ще тримається міцно в своїй невинності, а ти намовляв був Мене на нього, щоб без приводу його зруйнувати...</span></p></div>"
            'Йов 1:1': "<h3>Йов 1:1</h3><div>\n<p><span><span>1\_</span>Був чоловік у країні Уц, на ім'я йому Йов. І був чоловік цей невинний та праведний, і він Бога боявся, а від злого втікав.</span></p></div>"

---

### ДРУЖИНА Йова

Настав момент звернути увагу на іншу жертву в історії Йова - його дружину. Вона з’являється в книзі Йова тільки в текстах 2:9, 10 і після цього зникає з історії. Більше про неї нічого не сказано. Однак, з огляду на все, що відбулося, хто може собі уявити горе, пережите цією нещасною жінкою? Її власна біда, трагедія її дітей та інших жертв показує, що страждання нікого не обминають. Ми всі залучені до великої боротьби, ніхто не уникне її.

```Порівняйте тексти <a class="verse" verse="Йов 2:3">Йов 2:3</a> та 2:9. Яку фразу використовують як Бог, так і дружина Йова? Наскільки важливо те, як по-різному вони використовують її?``` 	

Фраза «тримається міцно в своїй невинності», яка характеризує Йова, не випадково з’являється в обох текстах. Слово, перекладене як «невинний», зустрічається також у <a class="verse" verse="Йов 1:1">Йов 1:1</a> та 1:8; воно також означає «безвадний». Корінь цього слова передає ідею досконалості й цілісності.

Як шкода, що дружина Йова дорікає його в тому, за що Бог його хвалить. У своєму горі вона спонукає Йова зробити саме те, чого, на думку Бога, він не зробить. Хоч ми, звичайно, не маємо права засуджувати її, цей приклад навчає нас бути обережними, аби не стати каменем спотикання для інших (<a class="verse" verse="Від Луки 17:2">Від Луки 17:2</a>).

```Прочитайте тексти <a class="verse" verse="Йов 2:10">Йов 2:10</a>. Яку сильну заяву зробив Йов? Див. також <a class="verse" verse="До филип'ян 4:11-13">До филип'ян 4:11-13</a>.``` 	

Йов доводить істинність своєї віри. Він служитиме Господу як за добрих часів, так і за поганих. Зауважмо, що сатана зникає з розповіді та більше не з’являється в ній. І хоч текст про це не згадує, ми можемо уявити собі розчарування сатани і його невдоволення відповіддю Йова. Зрештою, подивіться, як легко він переміг Адама та Єву і багатьох інших. «Обвинувачеві наших братів» (Об’явл. 12:10) довелося шукати для звинувачень когось іншого, а не Йова.

```Як ми можемо навчитися бути вірними Богові як за добрих, так і за важких часів?```
