---
title: '«КОЛИ МОЇ КРОКИ КУПАЛИСЯ В МАСЛІ»'
date: 19/12/2016
bible:
    -
        name: UKR.
        verses:
            'Псалми 92:11': '<h3> <span>Псалми 92:11</span></h3><p><span><sup>11 </sup>(92-12) і дивилося око моє на занепад моїх ворогів, тих злочинців, що на мене встають, почують про це мої уші!</span></p>'
            'Йов 29:8-17': '<h3> <span>Йов 29:8-17</span></h3><p><span><sup>8 </sup>як тільки вбачали мене юнаки то ховались, а старші вставали й стояли,</span></p><p><span><sup>9 </sup>зверхники стримували свою мову та клали долоню на уста свої,</span></p><p><span><sup>10 </sup>ховався тоді голос володарів, а їхній язик приліпав їм був до піднебіння...</span></p><p><span><sup>11 </sup>Бо яке ухо чуло про мене, то звало блаженним мене, і яке око бачило, то свідкувало за мене,</span></p><p><span><sup>12 </sup>бо я рятував бідаря, що про поміч кричав, і сироту та безпомічного.</span></p><p><span><sup>13 </sup>Благословення гинучого на мене приходило, а серце вдовиці чинив я співаючим!</span></p><p><span><sup>14 </sup>Зодягавсь я у праведність, і вона зодягала мене, немов плащ та завій було право моє.</span></p><p><span><sup>15 </sup>Очима я був для сліпого, а кривому ногами я був.</span></p><p><span><sup>16 </sup>Бідарям я був батьком, суперечку ж, якої не знав, я досліджував.</span></p><p><span><sup>17 </sup>Й я торощив злочинцеві щелепи, і виривав із зубів його схоплене.</span></p>'
            'Числа 6:24': '<h3> <span>Числа 6:24</span></h3><p><span><sup>24 </sup>Нехай Господь поблагословить тебе, і нехай Він тебе стереже!</span></p>'
            'Йов 29:6': '<h3> <span>Йов 29:6</span></h3><p><span><sup>6 </sup>коли мої кроки купалися в маслі, а скеля оливні струмки біля мене лила!...</span></p>'
            'Йов 29:2': '<h3> <span>Йов 29:2</span></h3><p><span><sup>2 </sup>О, коли б я був той, як за місяців давніх, як за днів тих, коли боронив мене Бог,</span></p>'
            'Йов 29:7': '<h3> <span>Йов 29:7</span></h3><p><span><sup>7 </sup>Коли я виходив до брами при місті, і ставив на площі сидіння своє,</span></p>'

---

### «КОЛИ МОЇ КРОКИ КУПАЛИСЯ В МАСЛІ»

Намагаючись пережити свої нещастя, Йов розмірковував про своє минуле, яке складалося якнайкраще. Про свої минулі дні патріарх сказав: «Коли мої кроки купалися в маслі» (<a class="verse" verse="Йов 29:6">Йов 29:6</a>).

Минулі місяці та дні Йов характеризує як час, коли Бог оберігав його (див. <a class="verse" verse="Йов 29:2">Йов 29:2</a>). Єврейське слово, перекладене як «боронив», утворене від слова, яке часто зустрічається в Старому Завіті, коли йдеться про Божий захист щодо Його народу (див. <a class="verse" verse="Псалми 92:11">Псалми 92:11</a>; <a class="verse" verse="Числа 6:24">Числа 6:24</a>). Безперечно, у Йова було хороше життя. Він сам оцінював своє життя як хороше.

`Прочитайте <a class="verse" verse="Йов 29:8-17">Йов 29:8-17</a>. Як ставилися до патріарха оточуючі? А як він ставився до нужденних?`

Ці вірші показують, якою повагою користувався Йов. Фраза «ставив на площі сидіння своє» (<a class="verse" verse="Йов 29:7">Йов 29:7</a>) указує на орган місцевого самоврядування, у якому патріарх, очевидно, брав участь. Таке право зазвичай надавали старшим за віком, шанованим членам суспільства, до числа яких, безумовно, належав Йов.

Але ми бачимо, що і «простий люд» любив та поважав його. Бідні, безпорадні, вдови, сироти, кульгаві й сліпі - усі отримували від Йова допомогу і розраду.

«Бог у Своєму Слові змалював процвітаючу людину, чиє життя було в найвищому розумінні успішним, людину, котру прославляли Небо і Земля» (Е. Уайт. Виховання, с. 142).

Ці та інші вірші (як ми побачимо пізніше) свідчать, чому Йов був успішною людиною в очах Бога і людей.

`Легко бути люб'язним і шанобливим до багатих, впливових і видатних людей. А як ви ставитеся до тих, кому нічого запропонувати вам?`