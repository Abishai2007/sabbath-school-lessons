---
title: 'СЕРЦЕ Й ОЧІ'
date: 20/12/2016
bible:
    -
        name: UKR.
        verses:
            '1 Самуїлова 16:7': '<h3> <span>1 Самуїлова 16:7</span></h3><p><span><sup>7 </sup>Та Господь сказав Самуїлові: Не дивись на обличчя його та на високість зросту його, бо Я відкинув його Собі! Бо Бог бачить не те, що бачить людина: чоловік бо дивиться на лице, а Господь дивиться на серце.</span></p>'
            'Від Матвія 5:28': '<h3> <span>Від Матвія 5:28</span></h3><p><span><sup>28 </sup>А Я вам кажу, що кожен, хто на жінку подивиться із пожадливістю, той уже вчинив із нею перелюб у серці своїм.</span></p>'
            'Від Матвія 23': '<h3> <span>Від Матвія 23</span></h3><p><span><span>23 </span>Тоді промовив Ісус до народу й до учнів Своїх,</span></p><p><span><sup>2 </sup>і сказав: На сидінні Мойсеєвім усілися книжники та фарисеї.</span></p><p><span><sup>3 </sup>Тож усе, що вони скажуть вам, робіть і виконуйте; та за вчинками їхніми не робіть, бо говорять вони та не роблять того!</span></p><p><span><sup>4 </sup>Вони ж в''яжуть тяжкі тягарі, і кладуть їх на людські рамена, самі ж навіть пальцем своїм не хотять їх порушити...</span></p><p><span><sup>5 </sup>Усі ж учинки свої вони роблять, щоб їх бачили люди, і богомілля свої розширяють, і здовжують китиці.</span></p><p><span><sup>6 </sup>І люблять вони передніші місця на бенкетах, і передніші лавки в синагогах,</span></p><p><span><sup>7 </sup>і привіти на ринках, і щоб звали їх люди: Учителю!</span></p><p><span><sup>8 </sup>А ви вчителями не звіться, бо один вам Учитель, а ви всі брати.</span></p><p><span><sup>9 </sup>І не називайте нікого отцем на землі, бо один вам Отець, що на небі.</span></p><p><span><sup>10 </sup>І не звіться наставниками, бо один вам Наставник, Христос.</span></p><p><span><sup>11 </sup>Хто між вами найбільший, хай слугою вам буде!</span></p><p><span><sup>12 </sup>Хто бо підноситься, буде понижений, хто ж понижується, той піднесеться.</span></p><p><span><sup>13 </sup>Горе ж вам, книжники та фарисеї, лицеміри, що перед людьми зачиняєте Царство Небесне, бо й самі ви не входите, ані тих, хто хоче ввійти, увійти не пускаєте!</span></p><p><span><sup>14 </sup>Горе ж вам, книжники та фарисеї, лицеміри, що вдовині хати поїдаєте, і напоказ молитесь довго, через те осуд тяжчий ви приймете!</span></p><p><span><sup>15 </sup>Горе вам, книжники та фарисеї, лицеміри, що обходите море та землю, щоб придбати нововірця одного; а коли те стається, то робите його сином геєнни, вдвоє гіршим від вас!</span></p><p><span><sup>16 </sup>Горе вам, проводирі ви сліпі, що говорите: Коли хто поклянеться храмом, то нічого; а хто поклянеться золотом храму, то той винуватий.</span></p><p><span><sup>17 </sup>Нерозумні й сліпі, що бо більше: чи золото, чи той храм, що освячує золото?</span></p><p><span><sup>18 </sup>І: Коли хто поклянеться жертівником, то нічого, а хто поклянеться жертвою, що на нім, то він винуватий.</span></p><p><span><sup>19 </sup>Нерозумні й сліпі, що бо більше: чи жертва, чи той жертівник, що освячує жертву?</span></p><p><span><sup>20 </sup>Отож, хто клянеться жертівником, клянеться ним та всім, що на ньому.</span></p><p><span><sup>21 </sup>І хто храмом клянеться, клянеться ним та Тим, Хто живе в нім.</span></p><p><span><sup>22 </sup>І хто небом клянеться, клянеться Божим престолом і Тим, Хто на ньому сидить.</span></p><p><span><sup>23 </sup>Горе вам, книжники та фарисеї, лицеміри, що даєте десятину із м''яти, і ганусу й кмину, але найважливіше в Законі покинули: суд, милосердя та віру; це треба робити, і того не кидати.</span></p><p><span><sup>24 </sup>Проводирі ви сліпі, що відціджуєте комаря, а верблюда ковтаєте!</span></p><p><span><sup>25 </sup>Горе вам, книжники та фарисеї, лицеміри, що чистите зовнішність кухля та миски, а всередині повні вони здирства й кривди!</span></p><p><span><sup>26 </sup>Фарисею сліпий, очисти перше середину кухля, щоб чистий він був і назовні!</span></p><p><span><sup>27 </sup>Горе вам, книжники та фарисеї, лицеміри, що подібні до гробів побілених, які гарними зверху здаються, а всередині повні трупних кісток та всякої нечистости!</span></p><p><span><sup>28 </sup>Так і ви, назовні здаєтеся людям за праведних, а всередині повні лицемірства та беззаконня!</span></p><p><span><sup>29 </sup>Горе вам, книжники та фарисеї, лицеміри, що пророкам надгробники ставите, і праведникам прикрашаєте пам''ятники,</span></p><p><span><sup>30 </sup>та говорите: Якби ми жили за днів наших батьків, то ми не були б спільниками їхніми в крові пророків.</span></p><p><span><sup>31 </sup>Тим самим на себе свідкуєте, що сини ви убивців пророків.</span></p><p><span><sup>32 </sup>Доповніть і ви міру провини ваших батьків!</span></p><p><span><sup>33 </sup>О змії, о роде гадючий, як ви втечете від засуду до геєнни?</span></p><p><span><sup>34 </sup>І ось тому посилаю до вас Я пророків, і мудрих, і книжників; частину їх ви повбиваєте та розіпнете, а частину їх ви бичуватимете в синагогах своїх, і будете гнати з міста до міста.</span></p><p><span><sup>35 </sup>Щоб спала на вас уся праведна кров, що пролита була на землі, від крови Авеля праведного, аж до крови Захарія, Варахіїного сина, що ви замордували його між храмом і жертівником!</span></p><p><span><sup>36 </sup>Поправді кажу вам: Оце все спаде на рід цей!</span></p><p><span><sup>37 </sup>Єрусалиме, Єрусалиме, що вбиваєш пророків та каменуєш посланих до тебе! Скільки разів Я хотів зібрати діти твої, як та квочка збирає під крила курчаток своїх, та ви не захотіли!</span></p><p><span><sup>38 </sup>Ось ваш дім залишається порожній для вас!</span></p><p><span><sup>39 </sup>Говорю бо Я вам: Відтепер ви Мене не побачите, аж поки не скажете: Благословенний, Хто йде у Господнє Ім''я!</span></p>'
            'Йов 31:13-15': '<h3> <span>Йов 31:13-15</span></h3><p><span><sup>13 </sup>Якщо я понехтував правом свойого раба чи своєї невільниці в їх суперечці зо мною,</span></p><p><span><sup>14 </sup>то що я зроблю, як підійметься Бог? А коли Він приглянеться, що Йому відповім?</span></p><p><span><sup>15 </sup>Чи ж не Той, Хто мене учинив у нутрі, учинив і його, і Один утворив нас в утробі?</span></p>'
            'Йов 31:1-23': '<h3> <span>Йов 31:1-23</span></h3><p><span><span>31 </span>Умову я склав був з очима своїми, то як буду дивитись на дівчину?</span></p><p><span><sup>2 </sup>І зверху яка доля від Бога, чи спадщина від Всемогутнього із висот?</span></p><p><span><sup>3 </sup>Хіба не загибіль для кривдника, і хіба не нещастя злочинцям?</span></p><p><span><sup>4 </sup>Хіба ж Він не бачить дороги мої, і не лічить усі мої кроки?</span></p><p><span><sup>5 </sup>Якщо я ходив у марноті, і на оману спішила нога моя,</span></p><p><span><sup>6 </sup>то нехай на вазі справедливости зважить мене, і невинність мою Бог пізнає!</span></p><p><span><sup>7 </sup>Якщо збочує крок мій з дороги, і за очима моїми пішло моє серце, і до рук моїх нечисть приліпла,</span></p><p><span><sup>8 </sup>то нехай сію я, а їсть інший, а рослинність моя нехай вирвана буде з корінням!</span></p><p><span><sup>9 </sup>Якщо моє серце зваблялось до жінки чужої, і причаювався я при дверях мойого товариша,</span></p><p><span><sup>10 </sup>то хай меле для іншого жінка моя, і над нею нехай нахиляються інші!</span></p><p><span><sup>11 </sup>Бо гидота оце, й це провина підсудна,</span></p><p><span><sup>12 </sup>бо огонь це, який буде жерти аж до Аваддону, і вирве з корінням увесь урожай мій!...</span></p><p><span><sup>13 </sup>Якщо я понехтував правом свойого раба чи своєї невільниці в їх суперечці зо мною,</span></p><p><span><sup>14 </sup>то що я зроблю, як підійметься Бог? А коли Він приглянеться, що Йому відповім?</span></p><p><span><sup>15 </sup>Чи ж не Той, Хто мене учинив у нутрі, учинив і його, і Один утворив нас в утробі?</span></p><p><span><sup>16 </sup>Чи бажання убогих я стримував, а очі вдовицям засмучував?</span></p><p><span><sup>17 </sup>Чи я сам поїдав свій шматок, і з нього не їв сирота?</span></p><p><span><sup>18 </sup>Таж від днів молодечих моїх виростав він у мене, як в батька, і від утроби матері моєї я провадив його!</span></p><p><span><sup>19 </sup>Якщо бачив я гинучого без одежі, і вбрання не було в сіромахи,</span></p><p><span><sup>20 </sup>чи ж не благословляли мене його стегна, і руном овечок моїх він не грівся?</span></p><p><span><sup>21 </sup>Якщо на сироту я порушував руку свою, коли бачив у брамі собі допомогу,</span></p><p><span><sup>22 </sup>хай рамено моє відпаде від свойого плеча, а рука моя від суглобу свого нехай буде відламана!</span></p><p><span><sup>23 </sup>Бо острах на мене нещастя від Бога, а перед величчям Його я не можу встояти...</span></p>'
            'Вихід 20:17': '<h3> <span>Вихід 20:17</span></h3><p><span><sup>17 </sup>Не жадай дому ближнього свого, не жадай жони ближнього свого, ані раба його, ані невільниці його, ані вола його, ані осла його, ані всього, що ближнього твого!</span></p>'
            'Йов 31:7': '<h3> <span>Йов 31:7</span></h3><p><span><sup>7 </sup>Якщо збочує крок мій з дороги, і за очима моїми пішло моє серце, і до рук моїх нечисть приліпла,</span></p>'

---

### СЕРЦЕ Й ОЧІ

На підставі наведених нижче текстів може скластися враження, що Йов хвалиться, виставляє напоказ свою святість, доброчинність і хорошу поведінку. Подібне ставлення Біблія, безумовно, засуджує (див. <a class="verse" verse="Від Матвія 23">Від Матвія 23</a>). Але тут інша ситуація. Важливо пам’ятати контекст: Йову сказали, що причина його страждань - його минуле порочне життя. Однак патріарх знає, що це неправда і він не заслужив такої гіркої долі. Тому він розповідає про себе та своє життя.

`Прочитайте <a class="verse" verse="Йов 31:1-23">Йов 31:1-23</a>. Що ще розповідає Йов про своє життя в минулому?` 	

Зауважте також, що Йов говорить не тільки про свої зовнішні дії. Вислів «за очима моїми пішло моє серце» (<a class="verse" verse="Йов 31:7">Йов 31:7</a>) показує, що Йов розумів глибинне значення святості і праведності, а також основоположні принципи Божого Закону. Мабуть, Йов знав, що стан нашого серця й розуму хвилює Бога не менше, ніж наші дії (див. <a class="verse" verse="1 Самуїлова 16:7">1 Самуїлова 16:7</a>; <a class="verse" verse="Вихід 20:17">Вихід 20:17</a>; <a class="verse" verse="Від Матвія 5:28">Від Матвія 5:28</a>). Патріарх усвідомлював, що гріх - це не тільки вчинити перелюб із чужою дружиною, а й бажати її. (Ще одне підтвердження факту, що знання істинного Бога існувало ще до того, як Господь покликав ізраїльтян бути Його народом заповіту і свідчити про Нього).

`Прочитайте <a class="verse" verse="Йов 31:13-15">Йов 31:13-15</a>. Чому ці слова важливі?`

Тут Йов показує прогресивне для свого часу розуміння Ідеї рівності всіх людей. У стародавньому світі люди не були рівні у своїх правах. Окремі групи людей вважали себе більш значущими, вищими за інших і, не замислюючись, зневажали основні права і достоїнства ближніх. Однак тут Йов показує дивовижне розуміння прав кожної людини, обумовлених фактом створення її Богом. У певних питаннях Йов був на крок попереду не тільки свого часу, а й нашого.
