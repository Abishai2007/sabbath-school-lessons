---
title: 'ДІМ НА СКЕЛІ'
date: 21/12/2016
bible:
    -
        name: UKR.
        verses:
            'Від Матвія 7:22-27': '<h3> <span>Від Матвія 7:22-27</span></h3><p><span><sup>22 </sup>Багато-хто скажуть Мені того дня: Господи, Господи, хіба ми не Ім''ям Твоїм пророкували, хіба не Ім''ям Твоїм демонів ми виганяли, або не Ім''ям Твоїм чуда великі творили?</span></p><p><span><sup>23 </sup>І їм оголошу Я тоді: Я ніколи не знав вас... Відійдіть від Мене, хто чинить беззаконня!</span></p><p><span><sup>24 </sup>Отож, кожен, хто слухає цих Моїх слів і виконує їх, подібний до чоловіка розумного, що свій дім збудував на камені.</span></p><p><span><sup>25 </sup>І линула злива, і розлилися річки, і буря знялася, і на дім отой кинулась, та не впав, бо на камені був він заснований.</span></p><p><span><sup>26 </sup>А кожен, хто слухає цих Моїх слів, та їх не виконує, подібний до чоловіка того необачного, що свій дім збудував на піску.</span></p><p><span><sup>27 </sup>І линула злива, і розлилися річки, і буря знялася й на дім отой кинулась, і він упав. І велика була та руїна його!</span></p>'
            'Від Луки 16:10': '<h3> <span>Від Луки 16:10</span></h3><p><span><sup>10 </sup>Хто вірний в найменшому, і в великому вірний; і хто несправедливий в найменшому, і в великому несправедливий.</span></p>'
            'Йов 31:24-34': '<h3> <span>Йов 31:24-34</span></h3><p><span><sup>24 </sup>Чи я золото клав за надію собі, чи до щирого золота я говорив: Ти, безпеко моя?</span></p><p><span><sup>25 </sup>Чи тішився я, що велике багатство моє, й що рука моя стільки надбала?</span></p><p><span><sup>26 </sup>Коли бачив я сонце, як сяє воно, а місяць велично пливе,</span></p><p><span><sup>27 </sup>то коли б потаємно повабилось серце моє, і цілунки рукою я їм посилав,</span></p><p><span><sup>28 </sup>це так само провина підсудна була б, бо відрікся б я Бога Всевишнього!</span></p><p><span><sup>29 </sup>Чи я тішивсь упадком свойого ненависника, чи порушувавсь я, коли зло спотикало його?</span></p><p><span><sup>30 </sup>Таки ні, не давав я на гріх піднебіння свого, щоб прокляттям жадати душі його.</span></p><p><span><sup>31 </sup>Хіба люди намету мого не казали: Хто покаже такого, хто з м''яса його не наситився?</span></p><p><span><sup>32 </sup>Чужинець на вулиці не ночував, я двері свої відчиняв подорожньому.</span></p><p><span><sup>33 </sup>Чи ховав свої прогріхи я, як людина, щоб у своєму нутрі затаїти провину свою?</span></p><p><span><sup>34 </sup>Бо тоді я боявся б великого натовпу, і сором від родів жахав би мене, я мовчав би, й з дверей не виходив...</span></p>'
            'Якова 2:22': '<h3> <span>Якова 2:22</span></h3><p><span><sup>22 </sup>Чи ти бачиш, що віра помогла його ділам, і вдосконалилась віра із діл?</span></p>'
            'Йов 2:9': '<h3> <span>Йов 2:9</span></h3><p><span><sup>9 </sup>І сказала йому його жінка: Ти ще міцно тримаєшся в невинності своїй? Прокляни Бога і помреш!...</span></p>'

---

### ДІМ НА СКЕЛІ

`Прочитайте <a class="verse" verse="Йов 31:24-34">Йов 31:24-34</a>. Що ще ми дізнаємося про Йова?`

Не дивно, що Господь саме так відгукнувся про життя і характер Йова. Ця людина жила відповідно до своєї віри. Учинки патріарха вказували на його близькі взаємовідносини з Богом. Це, безперечно, робило його стогони більш гіркими, а доводи друзів - менш переконливими. «Чому все це спіткало мене?» - дивувався Йов.

Але є більш глибокий і важливий урок, який ми можемо почерпнути з вірного життя Йова. Його життя в минулому безпосередньо обумовило реакцію патріарха на нещастя, які спіткали його пізніше. Те, що Йов відмовився проклясти Бога і померти (див. <a class="verse" verse="Йов 2:9">Йов 2:9</a>), не було проявом сили волі або вдалим збігом обставин. Ні, це сталося через те, що довгі роки вірності й послуху Богові виробили віру та сформували характер, які дозволили йому довіряти Господу, незважаючи ні на що.

`Прочитайте <a class="verse" verse="Від Матвія 7:22-27">Від Матвія 7:22-27</a>. Яке пояснення вірності Йова ми знаходимо в цих віршах?` 	

Головна перемога Йова стала можливою завдяки його меншим перемогам в минулому (див. також <a class="verse" verse="Від Луки 16:10">Від Луки 16:10</a>). Тверде безкомпромісне дотримання істини зробило Йова тим, ким він був. Книга Йова вказує на роль діл у житті віри, про яку писав у своєму Посланні Яків: «...віра співдіяла разом з його [Авраама] ділами, і віра стала досконалою через діла» (<a class="verse" verse="Якова 2:22">Якова 2:22</a>). Який важливий принцип християнського життя розкривається в цьому тексті! Ми бачимо, що цей принцип відіграв важливу роль в історії Йова. Йов був створений з тіла й кісток, як і всі ми, проте завдяки Божій милості та власним ревним зусиллям він прожив життя послуху Богові.

Яке рішення нам потрібно прийняти, аби бути такими ж вірними, як Йов?
