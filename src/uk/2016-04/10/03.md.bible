---
title: 'ПОЯВА ЕЛІГУ'
date: 28/11/2016
bible:
    -
        name: UKR.
        verses:
            'Йов 32:1-5': "<h3>Йов 32:1-5</h3><div>\n<p><span><span>32\_</span>І перестали ті троє мужів відповідати Йову, бо він був справедливий в очах своїх.</span></p> <p><span><sup>2\_</sup>І запалився гнів Елігу, сина Барах'їлового, бузянина, з роду Рамового, на Йова запалився гнів його за те, що той уважав душу свою справедливішою за Бога.</span></p> <p><span><sup>3\_</sup>Також на трьох приятелів його запалився його гнів за те, що не знайшли вони відповіді, а зробили тільки Йова винним.</span></p> <p><span><sup>4\_</sup>А Елігу вичікував Йова та їх із словами, бо вони були старші віком за нього.</span></p> <p><span><sup>5\_</sup>І побачив Елігу, що нема належної відповіді в устах тих трьох людей, і запалився його гнів!</span></p></div>"
            'Йов 31:40': "<h3>Йов 31:40</h3><div>\n<p><span><sup>40\_</sup>то замість пшениці хай виросте терен, а замість ячменю кукіль!... Слова Йова скінчилися.</span></p></div>"
            'Йов 32:2': "<h3>Йов 32:2</h3><div>\n<p><span><sup>2\_</sup>І запалився гнів Елігу, сина Барах'їлового, бузянина, з роду Рамового, на Йова запалився гнів його за те, що той уважав душу свою справедливішою за Бога.</span></p></div>"

---

### ПОЯВА ЕЛІГУ

У розділах 26-31 Йов виголошує свою останню промову, звернену до трьох мужів. Красномовно і досить емоційно він повторює озвучену раніше думку: «Я не заслужив того, що зі мною відбувається. Крапка!»

Йов символізує собою людство в тому розумінні, що багато людей переживає незаслужені страждання. І найскладніше в таких ситуаціях питання: «Чому?». У деяких випадках відносно легко назвати причину страждань: люди самі накликали на себе біду. Але в багатьох випадках, як, наприклад, в історії Йова, це далеко не так, тому запитання про страждання залишається.

У 31-му розділі Йов розповідає про своє життя. Жоден його вчинок не виправдовує того, що з ним відбувається. Останній вірш розділу повідомляє: «Слова Йова скінчилися» (<a class="verse" verse="Йов 31:40">Йов 31:40</a>).

`Прочитайте <a class="verse" verse="Йов 32:1-5">Йов 32:1-5</a>. Що тут відбувається і в чому Елігу звинувачує Йова та його друзів?` 	

Тут у книзі Йова вперше згадується Елігу. Він, очевидно, чув якусь частину довгої дискусії, хоч не сказано, коли саме він з’явився на сцені. Можливо, він прийшов пізніше, оскільки його ім’я не згадується разом з іменами трьох інших чоловіків, котрі прийшли провідати Йова.

Ми знаємо, що Елігу не був задоволений почутими відповідями. У п’яти текстах чотири рази відзначається, що через почуте «запалився його гнів». Протягом наступних шести розділів ця людина викладає власне розуміння питань, які виникли у зв’язку зі стражданнями Йова.

`У тексті <a class="verse" verse="Йов 32:2">Йов 32:2</a> говориться, що Елігу розгнівався на Йова «за те, що той уважав душу свою справедливішою за Бога». Ці слова помилково трактують позицію Йова. Що це має відкрити нам про те, з якою обережністю слід інтерпретувати чужі слова? Як ми можемо тлумачити слова інших людей таким чином, аби намагатися виправдати їх, а не засудити?`
