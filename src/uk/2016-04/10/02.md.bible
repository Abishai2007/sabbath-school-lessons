---
title: 'ЖАЛЮГІДНІ РОЗРАДНИКИ'
date: 27/11/2016
bible:
    -
        name: UKR.
        verses:
            'Йов 13:15, 16': "<h3>Йов 13:15</h3><div>\n<p><span><sup>15\_</sup>Ось Він мене вб'є, і я надії не матиму, але перед обличчям Його про дороги свої сперечатися буду!</span></p></div><h3>Йов 13:16</h3><div>\n<p><span><sup>16\_</sup>І це мені буде спасінням, бо перед обличчя Його не підійде безбожний.</span></p></div>"
            'Йов 15:14-16': "<h3>Йов 15:14-16</h3><div>\n<p><span><sup>14\_</sup>Що таке чоловік, щоб оправданим бути, і щоб був справедливим від жінки народжений?</span></p> <p><span><sup>15\_</sup>Таж Він навіть святим Своїм не довіряє, і не оправдані в очах Його небеса,</span></p> <p><span><sup>16\_</sup>що ж тоді чоловік той бридкий та зіпсутий, що п'є кривду, як воду?</span></p></div>"
            'Йов 19:25-27': "<h3>Йов 19:25-27</h3><div>\n<p><span><sup>25\_</sup>Та я знаю, що мій Викупитель живий, і останнього дня Він підійме із пороху</span></p> <p><span><sup>26\_</sup>цю шкіру мою, яка розпадається, і з тіла свойого я Бога побачу,</span></p> <p><span><sup>27\_</sup>сам я побачу Його, й мої очі побачать, а не очі чужі... Тануть нирки мої в моїм нутрі!...</span></p></div>"
            'Йов 13:28': "<h3>Йов 13:28</h3><div>\n<p><span><sup>28\_</sup>і він розпадається, мов та трухлявина, немов та одежа, що міль її з'їла!...</span></p></div>"
            'Йов 28:28': "<h3>Йов 28:28</h3><div>\n<p><span><sup>28\_</sup>І сказав Він людині тоді: Таж страх Господній це мудрість, а відступ від злого це розум!</span></p></div>"

---

### ЖАЛЮГІДНІ РОЗРАДНИКИ

Навіть після переконливого підтвердження Йовом своєї віри (див. <a class="verse" verse="Йов 13:15, 16">Йов 13:15, 16</a>) словесна суперечка триває. Протягом кількох розділів учасники розмови обговорюють цілий ряд глибоких і важливих питань: про Бога, гріх, смерть, справедливість, зло, мудрість, швидкоплинність людського життя. 

Які істини виражені в наведених віршах?

`<a class="verse" verse="Йов 13:28">Йов 13:28</a>` 	

`<a class="verse" verse="Йов 15:14-16">Йов 15:14-16</a>` 	

`<a class="verse" verse="Йов 19:25-27">Йов 19:25-27</a>` 	

`<a class="verse" verse="Йов 28:28">Йов 28:28</a>` 	

Суперечка триває протягом кількох розділів, і всі її учасники твердо стоять на своєму. Еліфаз, Білдад і Цофар наводять свої аргументи на підтримку думки, що люди отримують у житті те, чого заслужили. Отже, нещастя, які спіткали Йова, - це справедливе покарання за гріхи. Йов продовжує нарікати на свою жорстоку долю, переконаний, що не заслужив таких страждань. Кожен з «розрадників» обвинувачує Йова у виголошенні порожніх, марних слів. У тому ж самому Йов обвинувачує своїх друзів.

Зрештою, жоден з них, включаючи і Йова, не зрозумів, що відбувається. Та чи були вони здатні це зрозуміти? Як і всі люди, вони виходили з власних обмежених поглядів. Якби можна було почерпнути тільки один урок із книги Йова, він зводився б до того, що ми, люди, потребуємо покори, коли наважуємося говорити про Бога та Його діла. Ми можемо знати певну істину, можливо, навіть багато істини, але часом, як у випадку із цими трьома мужами, погано розуміємо, як застосувати ці істини найкращим чином.

`Подивіться на світ природи. Яким чином він свідчить про обмеженість наших пізнавальних можливостей?`
