---
title: 'ВИПРОБУВАННЯ ВІРИ'
date: 01/12/2016
bible:
    -
        name: UKR.
        verses:
            '1 до коринтян 13:12': "<h3>1 до коринтян 13:12</h3><div>\n<p><span><sup>12\_</sup>Отож, тепер бачимо ми ніби у дзеркалі, у загадці, але потім обличчям в обличчя; тепер розумію частинно, а потім пізнаю, як і пізнаний я.</span></p></div>"
            'Йов 36:1-4': "<h3>Йов 36:1-4</h3><div>\n<p><span><span>36\_</span>І далі Елігу казав:</span></p> <p><span><sup>2\_</sup>Почекай мені трохи, й тобі покажу, бо ще є про Бога слова.</span></p> <p><span><sup>3\_</sup>Зачну викладати я здалека, і Творцеві своєму віддам справедливість.</span></p> <p><span><sup>4\_</sup>Бо справді слова мої не неправдиві, я з тобою безвадний в знанні.</span></p></div>"
            'Йов 1-2:10': "<h3>Йов 1-2:10</h3><div>\n<p><span><span>1\_</span>Був чоловік у країні Уц, на ім'я йому Йов. І був чоловік цей невинний та праведний, і він Бога боявся, а від злого втікав.</span></p> <p><span><sup>2\_</sup>І народилися йому семеро синів та три дочки.</span></p> <p><span><sup>3\_</sup>А маєток його був: сім тисяч худоби дрібної, і три тисячі верблюдів, і п'ять сотень пар худоби великої, і п'ять сотень ослиць та дуже багато рабів. І був цей чоловік більший від усіх синів сходу.</span></p> <p><span><sup>4\_</sup>А сини його ходили один до одного, і справляли гостину в домі того, чий був день. І посилали вони, і кликали трьох своїх сестер, щоб їсти та пити із ними.</span></p> <p><span><sup>5\_</sup>І бувало, як миналося коло бенкетних днів, то Йов посилав за дітьми й освячував їх, і вставав він рано вранці, і приносив цілопалення за числом їх усіх, бо Йов казав: Може згрішили сини мої, і зневажили Бога в серці своєму. Так робив Йов по всі дні.</span></p> <p><span><sup>6\_</sup>І сталося одного дня, і поприходили Божі сини, щоб стати при Господі. І прийшов поміж ними й сатана.</span></p> <p><span><sup>7\_</sup>І сказав Господь до сатани: Звідки ти йдеш? А сатана відповів Господеві й сказав: Я мандрував по землі та й перейшов її.</span></p> <p><span><sup>8\_</sup>І сказав Господь до сатани: Чи звернув ти увагу на раба Мого Йова? Бо немає такого, як він, на землі: муж він невинний та праведний, що Бога боїться, а від злого втікає.</span></p> <p><span><sup>9\_</sup>І відповів сатана Господеві й сказав: Чи ж Йов дармо боїться Бога?</span></p> <p><span><sup>10\_</sup>Чи ж Ти не забезпечив його, і дім його, і все, що його? Чин його рук Ти поблагословив, а маєток його поширився по краю.</span></p> <p><span><sup>11\_</sup>Але простягни тільки руку Свою, і доторкнися до всього, що його, чи він не зневажить Тебе перед лицем Твоїм?</span></p> <p><span><sup>12\_</sup>І сказав Господь до сатани: Ось усе, що його, у твоїй руці, тільки на нього самого не простягай своєї руки! І пішов сатана від лиця Господнього.</span></p> <p><span><sup>13\_</sup>І сталося одного дня, коли сини його та дочки його їли та вино пили в домі свого первородженого брата,</span></p> <p><span><sup>14\_</sup>то прибіг до Йова посланець та й сказав: Худоба велика орала, а ослиці паслися при них.</span></p> <p><span><sup>15\_</sup>Аж тут напали сабеї й позабирали їх, а слуг повбивали вістрям меча. І втік тільки я сам, щоб донести тобі...</span></p> <p><span><sup>16\_</sup>Він ще говорив, аж прибігає інший та й каже: З неба спав Божий огонь, і спалив отару та слуг, та й пожер їх... А втік тільки я сам, щоб донести тобі...</span></p> <p><span><sup>17\_</sup>Він ще говорив, аж біжить ще інший та й каже: Халдеї поділилися на три відділи, і напали на верблюдів, та й позабирали їх, а слуг повбивали вістрям меча... І втік тільки я сам, щоб донести тобі...</span></p> <p><span><sup>18\_</sup>Поки він говорив, аж надбігає ще інший та й каже: Сини твої та дочки твої їли та вино пили в домі свого первородженого брата.</span></p> <p><span><sup>19\_</sup>Аж раптово надійшов великий вітер з боку пустині, та й ударив на чотири роги дому, і він упав на юнаків, і вони повмирали... І втік тільки я сам, щоб донести тобі...</span></p> <p><span><sup>20\_</sup>І встав Йов, і роздер плаща свого, й обстриг свою голову, та й упав на землю, і поклонився,</span></p> <p><span><sup>21\_</sup>та й сказав: Я вийшов нагий із утроби матері своєї, і нагий повернусь туди, в землю! Господь дав, і Господь узяв... Нехай буде благословенне Господнє Ім'я!</span></p> <p><span><sup>22\_</sup>При всьому цьому Йов не згрішив, і не сказав на Бога нічого безумного!</span></p> <p><span><span>2\_</span>І сталося одного дня, і поприходили Божі сини, щоб стати перед Господом: і прийшов також сатана поміж ними, щоб стати перед Господом.</span></p> <p><span><sup>2\_</sup>І сказав Господь до сатани: Звідки ти йдеш? А сатана відповів Господеві й сказав:</span></p> <p><span><sup>3\_</sup>І сказав Господь до сатани: Чи звернув ти увагу на раба Мого Йова? Бо немає такого, як він, на землі: муж він невинний та праведний, який Бога боїться, а від злого втікає. І він ще тримається міцно в своїй невинності, а ти намовляв був Мене на нього, щоб без приводу його зруйнувати...</span></p> <p><span><sup>4\_</sup>І відповів сатана Господеві й сказав: Шкіра за шкіру, і все, що хто має, віддасть він за душу свою.</span></p> <p><span><sup>5\_</sup>Але простягни но Ти руку Свою, і доторкнись до костей його та до тіла його, чи він не зневажить Тебе перед лицем Твоїм?</span></p> <p><span><sup>6\_</sup>І сказав Господь до сатани: Ось він у руці твоїй, тільки душу його бережи!</span></p> <p><span><sup>7\_</sup>І вийшов сатана від лиця Господнього, та й ударив Йова злим гнояком від стопи ноги його аж до його черепа...</span></p> <p><span><sup>8\_</sup>А той узяв собі черепка, щоб шкребти себе. І він сидів серед попелу...</span></p> <p><span><sup>9\_</sup>І сказала йому його жінка: Ти ще міцно тримаєшся в невинності своїй? Прокляни Бога і помреш!...</span></p> <p><span><sup>10\_</sup>А він до неї відказав: Ти говориш отак, як говорить яка з божевільних!... Чи ж ми будем приймати від Бога добре, а злого не приймем? При всьому тому Йов не згрішив своїми устами...</span></p></div>"

---

### ВИПРОБУВАННЯ ВІРИ

Безумовно, головні герої в книзі Йова як прості смертні, котрі бачать, «як у дзеркалі, неясно» (<a class="verse" verse="1 до коринтян 13:12">1 до коринтян 13:12</a>), діяли, виходячи з власного обмеженого розуміння фізичного світу та ще більше мізерного розуміння духовного світу. Зауважмо, що в усіх цих суперечках про лихо, яке спіткало Йова, жоден із чоловіків, включаючи Йова, не обговорював роль диявола - пряму, безпосередню причину всіх бід Йова. Незважаючи на їхню впевненість у власній правоті, особливо впевненість Елігу (див. <a class="verse" verse="Йов 36:1-4">Йов 36:1-4</a>), усі їхні спроби раціонально пояснити страждання Йова зазнали краху. І, звичайно, Йов знав про це.

`Навіть з нашим розумінням вселенського підґрунтя історії наскільки добре ми здатні раціонально осмислити й пояснити зло, що спіткало Йова? Перечитайте <a class="verse" verse="Йов 1-2:10">Йов 1-2:10</a>. Хоч у цих віршах багато чого відкрито, які питання залишаються?` 	

Завдяки початковим розділам книги Йова ми бачимо те, чого жоден з її персонажів не міг бачити. Проте складні для розуміння питання залишаються. Як ми вже зазначали, на Попа накликали лихо не злі діла, а його благочестя, на яке Бог звернув увагу диявола. Виходить, що причиною всіх нещасть Йова стали його благочестя та бажання бути вірним Богові? Як нам це зрозуміти? І навіть якби Йов дізнався, що відбувається, чи не закричав би він: «Будь ласка, Боже, використай когось іншого! Поверни мені моїх дітей, моє здоров’я, моє майно!» Йов не давав згоди бути піддослідним кроликом. І хто погодився б на таку роль? Виникає запитання: наскільки це було справедливо щодо Йова та його сім’ї? Тим часом, навіть з урахуванням здобутої Богом перемоги в суперечці з дияволом, ми знаємо, що диявол не визнав поразки (див. Об’явл. 12:12). У чому ж полягала мета? Якою б славною не була остаточна доля Йова, чи варта вона смерті стількох людей та всіх страждань, через які пройшов патріарх? Якщо навіть у нас виникають такі запитання при всій нашій обізнаності, уявіть собі, про що ж думав сам Йов!

І все ж тут криється один з найважливіших уроків, які ми можемо почерпнути із книги Йова: жити вірою, а не видінням; довіряти Богові й залишатися вірними Йому навіть тоді, коли, подібно до Йова, ми не можемо раціонально пояснити того, що відбувається. У житті немає місця вірі, коли абсолютно все піддається раціональному поясненню. Ми живемо вірою, коли, наслідуючи приклад Йова, віримо й підкоряємося Богові, навіть не розуміючи, що відбувається навколо нас.

У чому ви повинні довіряти Богові, навіть чогось не розуміючи? Як можна зміцнювати цю довіру, не маючи відповідей на багато запитань?
