---
title: 'ЕЛІГУ ЗАХИЩАЄ БОГА'
date: 29/11/2016
bible:
    -
        name: UKR.
        verses:
            'Йов 34:21, 22': "<h3>Йов 34:21</h3><div>\n<p><span><sup>21\_</sup>Бо очі Його на дорогах людини, і Він бачить всі кроки її,</span></p></div><h3>Йов 34:22</h3><div>\n<p><span><sup>22\_</sup>немає темноти, немає і темряви, де б злочинці сховались.</span></p></div>"
            'Йов 37:23, 24': "<h3>Йов 37:23</h3><div>\n<p><span><sup>23\_</sup>Всемогутній, Його не знайшли ми, Він могутній у силі, але Він не мучить нікого судом та великою правдою.</span></p></div><h3>Йов 37:24</h3><div>\n<p><span><sup>24\_</sup>Тому нехай люди бояться Його, бо на всіх мудросердих не дивиться Він.</span></p></div>"
            'Йов 34:10-15': "<h3>Йов 34:10-15</h3><div>\n<p><span><sup>10\_</sup>Тож вислухайте, ви розумні, мене: Бог далекий від несправедливости, і Всемогутній від кривди!</span></p> <p><span><sup>11\_</sup>Бо за чином людини Він їй надолужить, і згідно з своєю дорогою знайде людина заплату!</span></p> <p><span><sup>12\_</sup>Тож поправді, не чинить Бог несправедливого, і Всемогутній не скривлює права.</span></p> <p><span><sup>13\_</sup>Хто землю довірив Йому, і хто на Нього вселенну поклав?</span></p> <p><span><sup>14\_</sup>Коли б Він до Себе забрав Своє серце, Свій дух, і Свій подих до Себе забрав,</span></p> <p><span><sup>15\_</sup>всяке тіло погинуло б вмить, а людина повернулася б на порох!...</span></p></div>"
            'Йов 36:5-7': "<h3>Йов 36:5-7</h3><div>\n<p><span><sup>5\_</sup>Таж Бог сильний, і не відкидає нікого, Він міцний в силі серця.</span></p> <p><span><sup>6\_</sup>Не лишає безбожного Він при житті, але право для бідних дає.</span></p> <p><span><sup>7\_</sup>Від праведного Він очей Своїх не відвертає, але їх садовить з царями на троні назавжди, і вони підвищаються.</span></p></div>"

---

### ЕЛІГУ ЗАХИЩАЄ БОГА

Протягом століть про Елігу та його промову було написано безліч коментарів. У них зазначається, що вона знаменує переломний момент у розмові. Однак насправді досить складно побачити будь-які новаторські елементи в мові Елігу, здатні змінити напрямок і динаміку розмови. Навпаки, складається враження, що він здебільшого наводить ті ж аргументи, що й троє інших чоловіків, намагаючись захистити Бога від звинувачень у несправедливому ставленні до Йова.

`Прочитайте <a class="verse" verse="Йов 34:10-15">Йов 34:10-15</a>. Які істини озвучує Елігу? Як вони співвідносяться з тим, про що говорилося раніше? Чому його правильні по суті слова були недоречні в даній ситуації?` 	

Можливо, у випадку з Елігу та трьома іншими друзями ми маємо справу з побоюванням, що Бог не такий, яким його уявляє людина. Вони хочуть вірити в доброту, справедливість і могутність Бога, тому Елігу озвучує істини саме про ці Його риси.

«Бо очі Його на дорогах людини, і Він бачить всі кроки її, - немає темноти, немає і темряви, де б злочинці сховались» (<a class="verse" verse="Йов 34:21, 22">Йов 34:21, 22</a>).

«Та ж Бог сильний, і не відкидає нікого, Він міцний в силі серця. Не лишає безбожного Він при житті, але право для бідних дає. Від праведного Він очей Своїх не відвертає, але їх садовить з царями на троні назавжди, - і вони підвищаються» (<a class="verse" verse="Йов 36:5-7">Йов 36:5-7</a>).

«Всемогутній, - Його не знайшли ми, Він могутній у силі, але Він не мучить нікого судом та великою правдою. Тому нехай люди бояться Його, бо на всіх мудросердих не дивиться Він» (<a class="verse" verse="Йов 37:23, 24">Йов 37:23, 24</a>).

Якщо все це правда, то єдиним логічним поясненням страждань Йова є висновок: патріарх заслужив їх. Хіба може бути інакше? Іншими словами, Елігу намагався захистити власне уявлення про Бога, ставши свідком жахливих лих, які спіткали таку добру людину, як Йов.

`Чи стикалися ви із ситуацією, коли у вас виникали побоювання за свою віру? Як ви відреагували на власний страх? Озираючись назад, подумайте, що б ви зробили по-іншому?`
