---
title: 'ПРОВІСНИК НАДІЇ'
date: 22/11/2016
bible:
    -
        name: UKR.
        verses:
            '1 до коринтян 15:11-20': "<h3>1 до коринтян 15:11-20</h3><div>\n<p><span><sup>11\_</sup>Тож чи я, чи вони, ми так проповідуємо, і так ви ввірували.</span></p> <p><span><sup>12\_</sup>Коли ж про Христа проповідується, що воскрес Він із мертвих, як же дехто між вами говорять, що немає воскресення мертвих?</span></p> <p><span><sup>13\_</sup>Як немає ж воскресення мертвих, то й Христос не воскрес!</span></p> <p><span><sup>14\_</sup>оли ж бо Христос не воскрес, то проповідь наша даремна, даремна також віра ваша!</span></p> <p><span><sup>15\_</sup>Ми знайшлися б тоді неправдивими свідками Божими, бо про Бога ми свідчили, що воскресив Він Христа, Якого Він не воскресив, якщо не воскресають померлі.</span></p> <p><span><sup>16\_</sup>Бо як мертві не воскресають, то й Христос не воскрес!</span></p> <p><span><sup>17\_</sup>Коли ж бо Христос не воскрес, тоді віра ваша даремна, ви в своїх ще гріхах,</span></p> <p><span><sup>18\_</sup>тоді то загинули й ті, що в Христі упокоїлись!</span></p> <p><span><sup>19\_</sup>Коли ми надіємося на Христа тільки в цьому житті, то ми найнещасніші від усіх людей!</span></p> <p><span><sup>20\_</sup>Та нині Христос воскрес із мертвих, первісток серед покійних.</span></p></div>"
            'Йов 13:16': "<h3>Йов 13:16</h3><div>\n<p><span><sup>16\_</sup>І це мені буде спасінням, бо перед обличчя Його не підійде безбожний.</span></p></div>"

---

### ПРОВІСНИК НАДІЇ

«І це мені буде спасінням, бо перед обличчя Його не підійде безбожний» (<a class="verse" verse="Йов 13:16">Йов 13:16</a>). Даний текст міститься відразу після того матеріалу, який ми прочитали вчора.

`Як цей текст ще раз підтверджує, що, незважаючи на всі біди, Йов не втрачав надії на Бога?`

Зверніть увагу на послідовність думки. Навіть якби Йову судилося померти, навіть якби Бог убив його, патріарх вірив у Боже спасіння. Тут немає жодної суперечності. Адже що таке спасіння, як не звільнення від смерті? І що таке смерть, принаймні для спасенних, як не короткий період спокою, скороминущий сон перед воскресінням і початком вічного життя? Хіба ця надія на воскресіння для вічного життя не залишається головною надією всіх Божих дітей протягом тисячоліть? Саме цю надію мав Йов.

`Прочитайте уривок <a class="verse" verse="1 до коринтян 15:11-20">1 до коринтян 15:11-20</a>. Яка надія зображена тут? Не маючи цієї надії, чи можемо ми взагалі надіятися на щось?` 		

Висловивши свою впевненість у спасінні, Йов каже, що «безбожний» («ханеф») не посміє з’явитися перед Богом. Слово «ханеф» має вкрай негативне смислове забарвлення в єврейській мові. Йов знав, що спасіння можна знайти тільки в Бозі, тільки в послухові Йому. Ось чому нечестивий та безбожний, тобто «ханеф» не мають цієї надії. Очевидно, Йов висловив власне розуміння того, що прийнято називати «впевненістю в спасінні». Хоч патріарх сумлінно приносив жертви за гріх, ми не знаємо, наскільки добре він розумів їхнє значення. До Голгофського хреста більшість вірних послідовників Господа, таких як Йов, звичайно ж, не мали настільки повного розуміння спасіння, яке доступне нам, що живемо після хреста. Проте Йов знав достатньо, аби розуміти: надію на спасіння можна здобути тільки в Господі, а жертви вказують на засіб отримання цієї надії.
