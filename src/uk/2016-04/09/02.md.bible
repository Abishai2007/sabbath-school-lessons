---
title: 'НЕПРАВДУ КУЄТЕ ВИ'
date: 20/11/2016
bible:
    -
        name: UKR.
        verses:
            'Приповісті 17:28': "<h3>Приповісті 17:28</h3><div>\n<p><span><sup>28\_</sup>І глупак, як мовчить, уважається мудрим, а як уста свої закриває розумним.</span></p></div>"
            'Йов 13:1-14': "<h3>Йов 13:1-14</h3><div>\n<p><span><span>13\_</span>Ось усе оце бачило око моє, чуло ухо моє, та й усе зауважило...</span></p> <p><span><sup>2\_</sup>Як знаєте ви знаю й я, я не нижчий від вас,</span></p> <p><span><sup>3\_</sup>і я говоритиму до Всемогутнього, і переконувати хочу Бога!</span></p> <p><span><sup>4\_</sup>Та неправду куєте тут ви, лікарі непутящі ви всі!</span></p> <p><span><sup>5\_</sup>О, коли б ви насправді мовчали, то вам це за мудрість було б!...</span></p> <p><span><sup>6\_</sup>Послухайте но переконань моїх: і вислухайте заперечення уст моїх.</span></p> <p><span><sup>7\_</sup>Чи будете ви говорити неправду про Бога, чи будете ви говорити оману про Нього?</span></p> <p><span><sup>8\_</sup>Чи будете ви уважати на Нього? Чи за Бога на прю постаєте?</span></p> <p><span><sup>9\_</sup>Чи добре, що вас Він дослідить? Чи як з людини сміються, так будете ви насміхатися з Нього?</span></p> <p><span><sup>10\_</sup>Насправді Він вас покарає, якщо будете ви потурати таємно особі!</span></p> <p><span><sup>11\_</sup>Чи ж велич Його не настрашує вас, і не нападає на вас Його страх?</span></p> <p><span><sup>12\_</sup>Ваші нагадування це прислів'я із попелу, ваші башти це глиняні башти!</span></p> <p><span><sup>13\_</sup>Мовчіть передо мною, а я говоритиму, і нехай щобудь прийде на мене!</span></p> <p><span><sup>14\_</sup>Нащо дертиму я своє тіло зубами своїми, а душу свою покладу в свою руку?</span></p></div>"
            'Йов 42:7': "<h3>Йов 42:7</h3><div>\n<p><span><sup>7\_</sup>І сталося по тому, як Господь промовив ці слова до Йова, сказав Господь теманянину Еліфазові: Запалився Мій гнів на тебе та на двох твоїх приятелів, бо ви не говорили слушного про Мене, як раб Мій Йов.</span></p></div>"
            'Йов 13:4': "<h3>Йов 13:4</h3><div>\n<p><span><sup>4\_</sup>Та неправду куєте тут ви, лікарі непутящі ви всі!</span></p></div>"

---

### НЕПРАВДУ КУЄТЕ ВИ

«І глупак, як мовчить, уважається мудрим, а як уста свої закриває - розумним» (<a class="verse" verse="Приповісті 17:28">Приповісті 17:28</a>).

Що б не говорили про Йова, не можна сказати, що він збирався сумно сидіти і спокійно слухати докори друзів. Навпаки, велика частина книги складається із заперечень Йова, який намагається дати відсіч тому, що, як він знав, являє собою суміш істини й омани. Як ми побачили, друзі Йова не виявили особливого такту і співчуття; вони стверджували, що захищають Бога, виправдовуючи те, що сталося з патріархом. По суті, вони говорили, що він заслужив навіть значно гірші нещастя, ніж ті, котрі обрушилися на нього! Кожен із них помилявся, аргументи всіх трьох були нестерпні, і Йов не міг не відповісти на них.

`Прочитайте <a class="verse" verse="Йов 13:1-14">Йов 13:1-14</a>. Яку позицію займає Йов, відповідаючи на промови друзів?` 	

З	другого розділу ми дізнаємося, що, прийшовши і побачивши становище Йова, друзі нічого не говорили йому протягом семи днів. Знаючи, що зрештою вони йому наговорили, можна вважати, що мовчання було б найкращою підтримкою. Очевидно, так думав і Йов.

Зауважте також: патріарх заявляє, що ці люди не просто говорили неправду, вони говорили неправду про Бога. Це дуже цікава деталь у світлі завершення історії (див. <a class="verse" verse="Йов 42:7">Йов 42:7</a>). Звичайно, було б краще взагалі нічого не говорити, ніж говорити неправду. Але ще гірше - говорити неправду про Бога. Іронія полягала в тому, що ці люди справді вважали, ніби захищають Бога та Його характер від гірких скарг Йова. Хоч патріарх не розумів, чому все це сталося з ним, він був достатньо освічений, аби зрозуміти, що мова цих людей «неправду кує» (<a class="verse" verse="Йов 13:4">Йов 13:4</a>).

`Коли востаннє ви говорили щось неправильне або те, чого не слід було говорити? Чого ви можете навчитися з цього досвіду, щоб не повторити помилки?`
