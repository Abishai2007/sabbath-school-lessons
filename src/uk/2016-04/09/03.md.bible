---
title: '«НА НЬОГО БУДУ НАДІЯТИСЬ Я»'
date: 21/11/2016
bible:
    -
        name: UKR.
        verses:
            'Якова 2:20-22': "<h3>Якова 2:20-22</h3><div>\n<p><span><sup>20\_</sup>Чи хочеш ти знати, о марна людино, що віра без діл мертва?</span></p> <p><span><sup>21\_</sup>Авраам, отець наш, чи він не з діл виправданий був, як поклав був на жертівника свого сина Ісака?</span></p> <p><span><sup>22\_</sup>Чи ти бачиш, що віра помогла його ділам, і вдосконалилась віра із діл?</span></p></div>"
            'Йов 13:15': "<h3>Йов 13:15</h3><div>\n<p><span><sup>15\_</sup>Ось Він мене вб'є, і я надії не матиму, але перед обличчям Його про дороги свої сперечатися буду!</span></p></div>"
            'Йов 1:1': "<h3>Йов 1:1</h3><div>\n<p><span><span>1\_</span>Був чоловік у країні Уц, на ім'я йому Йов. І був чоловік цей невинний та праведний, і він Бога боявся, а від злого втікав.</span></p></div>"

---

### «НА НЬОГО БУДУ НАДІЯТИСЬ Я»

На самому початку вивчення уроків цього кварталу ми зазирнули в кінець книги і побачили, що історія Йова завершилася щасливо. Ми зазначили, що, навіть переживаючи жахливі страждання, Йов мав підставу для надії. Справді, сьогодні ми, знаючи, чим завершується Біблія, розуміємо, що Йов мав значно більше підстав для надії, ніж міг собі уявити тоді.

Але коли померли його діти, коли він втратив своє майно і здоров’я, Йов не міг наперед знати фіналу свого життя. І він чітко усвідомив, що життя йому остогидло.

`Гірко нарікаючи та бажаючи, щоб він не народився взагалі або відправився в могилу відразу з утроби матері, Йов водночас висловив надію. Це була надія на Бога - того самого Бога, Котрий, на думку Йова, поводився з ним несправедливо. Прочитайте <a class="verse" verse="Йов 13:15">Йов 13:15</a>. Яка надія змальована в цьому вірші? Що говорить Йов?` 	

Дослівний переклад цього тексту згідно з Кумранськими рукописами звучить так: «Ось, Він убиває мене, та на Нього буду надіятись я». Яке виразне свідчення віри! Після всього, що з ним трапилося, Йов знав: існує велика ймовірність того єдиного останнього лиха, яке ще не спіткало його, - смерті, і Бог цілком може допустити його. Проте навіть якби це сталося, Йов помер би, надіючись на Господа.

«Багатство Христової благодаті має наповнювати наші думки. Дорожіть тими уроками, які викладає Його любов. Нехай ваша віра буде подібна до віри Йова, щоб ви могли також проголосити: “Ось, Він убиває мене, та на Нього буду надіятись я». Ухопіться за обітниці вашого Небесного Отця та зберігайте в пам’яті приклади Його участі у вашому житті та житті Його слуг; бо «тим, які люблять Бога... все сприяє до добра”» (Е. Уайт. The Advent Review and Sabbath Herald, 20 жовтня 1910 p.).

З людської точки зору, Йов не мав жодних підстав на щось надіятися. Однак він не дивився на свою ситуацію винятково

з людської точки зору. Якби він так учинив, то яку надію міг би мати? Виголошуючи це дивовижне свідчення віри й надії, патріарх покладається тільки на Бога.

`Може виникнути цілком логічне запитання: як Йов зміг зберегти віру в Бога в таких нестерпних обставинах? Прочитайте тексти <a class="verse" verse="Йов 1:1">Йов 1:1</a> та <a class="verse" verse="Якова 2:20-22">Якова 2:20-22</a>. Як ці вірші допомагають відповісти на поставлене запитання і що ця відповідь відкриває нам про важливість вірності й послуху в християнському житті? (Див. урок 13).`
