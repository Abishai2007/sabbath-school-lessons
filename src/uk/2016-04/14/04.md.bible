---
title: 'З ТАКИМИ ДРУЗЯМИ...'
date: 27/12/2016
bible:
    -
        name: UKR.
        verses:
            'Від Івана 8:1-11': '<h3> <span>Від Івана 8:1-11</span></h3><p><span><span>8 </span>Ісус же на гору Оливну пішов.</span></p><p><span><sup>2 </sup>А над ранком прийшов знов у храм, і всі люди збігались до Нього. А Він сів і навчав їх.</span></p><p><span><sup>3 </sup>І ось книжники та фарисеї приводять до Нього в перелюбі схоплену жінку, і посередині ставлять її,</span></p><p><span><sup>4 </sup>та й говорять Йому: Оцю жінку, Учителю, зловлено на гарячому вчинку перелюбу...</span></p><p><span><sup>5 </sup>Мойсей же в Законі звелів нам таких побивати камінням. А Ти що говориш?</span></p><p><span><sup>6 </sup>Це ж казали вони, Його спокушуючи, та щоб мати на Нього оскарження. А Ісус, нахилившись додолу, по землі писав пальцем...</span></p><p><span><sup>7 </sup>А коли ті не переставали питати Його, Він підвівся й промовив до них: Хто з вас без гріха, нехай перший на неї той каменем кине!...</span></p><p><span><sup>8 </sup>І Він знов нахилився додолу, і писав по землі...</span></p><p><span><sup>9 </sup>А вони, це почувши й сумлінням докорені, стали один по одному виходити, почавши з найстарших та аж до останніх. І зоставсь Сам Ісус і та жінка, що стояла всередині...</span></p><p><span><sup>10 </sup>І підвівся Ісус, і нікого, крім жінки, не бачивши, промовив до неї: Де ж ті, жінко, що тебе оскаржали? Чи ніхто тебе не засудив?</span></p><p><span><sup>11 </sup>А вона відказала: Ніхто, Господи... І сказав їй Ісус: Не засуджую й Я тебе. Іди собі, але більш не гріши!</span></p>'
            'Йов 2:11': '<h3> <span>Йов 2:11</span></h3><p><span><sup>11 </sup>І почули троє приятелів Йовових про все те нещастя, що прийшло на нього, і поприходили кожен з місця свого: теманянин Еліфаз, шух''янин Біддад та нааматянин Цофар. І вмовилися вони прийти разом, щоб похитати головою над ним та потішити його.</span></p>'

---

### З ТАКИМИ ДРУЗЯМИ...

Друзі Йова розмовляли з ним через добрі спонукання. Вони почули про його біду і прийшли, «щоб похитати головою над ним та потішити його» (<a class="verse" verse="Йов 2:11">Йов 2:11</a>). Однак після того як Йов заговорив, нарікаючи на свою лиху долю, вони, імовірно, вважали, що для них важливіше урезонити гординю Йова та напоумити його, ніж підтримати й підбадьорити свого стражденного друга.

Раз у раз вони хибно тлумачили ситуацію. Але припустимо, що вони зрозуміли все правильно. Припустимо, що всі нещастя трапилися з Йовом, бо він це заслужив. Але навіть якби друзі мали рацію у своїй богословській оцінці, що з того? Хіба Йов потребував правильної богословської оцінки? Чи він потребував чогось іншого?

`Прочитайте <a class="verse" verse="Від Івана 8:1-11">Від Івана 8:1-11</a>. Який важливий момент, згаданий Христом, випустили з уваги друзі Йова?`

Існує велика різниця між жінкою, схопленою на перелюбі, і її обвинувачами, з одного боку, та Йовом і його обвинувачами - з іншого. Жінка була винна. Хоч вона, можливо, була менш винна в гріху, ніж її обвинувачі, сумнівів у її провині не виникало, якими б не були пом’якшувальні обставини. На відміну від неї, Йов не був винен, принаймні в тому, у чому його звинувачували. Але навіть якби він був винен, як і ця жінка, патріарх потребував би того ж, чого потребувала вона і чого потребують усі страждальці, - благодаті і прощення.

«Прощаючи жінку та заохочуючи її до кращого життя, Ісус відкрив красу Своєї досконалої праведності. Не виправдовуючи гріха і не применшуючи її вини, Він прагнув не осудити, а спасти. Світ ставився до цієї пропащої жінки з презирством і глузуванням, але Ісус сказав їй слова втіхи й надії» (Е. Уайт. Христос - надія світу, с. 462).

Книга Йова навчає нас поводитися з людьми так, як ми хочемо, щоб вони ставилися до нас, якби ми були на їхньому місці. Безумовно, за певних обставин осуд має значення, але, виступаючи в ролі викривачів, ми повинні пам’ятати, що самі є грішниками.

`Як ми можемо навчитися виявляти більше співчуття до страждальців, навіть якщо вони страждають через власні неправильні дії?`
