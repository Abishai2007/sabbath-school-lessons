---
title: 'ЗЛА ІСТОТА'
date: 26/12/2016
bible:
    -
        name: UKR.
        verses:
            'Від Луки 8:12; 13:16; 22:3, 31': '<h3> <span>Від Луки 8:12</span></h3><p><span><sup>12 </sup>А котрі край дороги, це ті, хто слухає, але потім приходить диявол, і забирає слово з їхнього серця, щоб не ввірували й не спаслися вони.</span></p><h3> <span>Від Луки 13:16</span></h3><p><span><sup>16 </sup>Чи ж цю дочку Авраамову, яку сатана був зв''язав вісімнадцять ось років, не належить звільнити її суботнього дня від цих пут?</span></p><h3> <span>Від Луки 22:3</span></h3><p><span><sup>3 </sup>Сатана ж увійшов у Юду, званого Іскаріот, одного з Дванадцятьох.</span></p><h3> <span>Від Луки 22:31</span></h3><p><span><sup>31 </sup>І промовив Господь: Симоне, Симоне, ось сатана жадав вас, щоб вас пересіяти, мов ту пшеницю.</span></p>'
            'Від Матвія 4:10; 13:39': '<h3> <span>Від Матвія 4:10</span></h3><p><span><sup>10 </sup>Тоді каже до нього Ісус: Відійди, сатано! Бож написано: Господеві Богові своєму вклоняйся, і служи Одному Йому!</span></p><h3> <span>Від Матвія 13:39</span></h3><p><span><sup>39 </sup>а ворог, що всіяв його це диявол, жнива кінець віку, а женці Анголи.</span></p>'
            'Обявлення 12:12': '<h3> <span>Об''явлення 12:12</span></h3><p><span><sup>12 </sup>Через це звеселися ти, небо, та ті, хто на нім пробуває! Горе землі та морю, до вас бо диявол зійшов, маючи лютість велику, знаючи, що короткий час має!</span></p>'
            'Йов 1:1-2:8': '<h3> <span>Йов 1:1-2:8</span></h3><p><span><span>1 </span>Був чоловік у країні Уц, на ім''я йому Йов. І був чоловік цей невинний та праведний, і він Бога боявся, а від злого втікав.</span></p><p><span><sup>2 </sup>І народилися йому семеро синів та три дочки.</span></p><p><span><sup>3 </sup>А маєток його був: сім тисяч худоби дрібної, і три тисячі верблюдів, і п''ять сотень пар худоби великої, і п''ять сотень ослиць та дуже багато рабів. І був цей чоловік більший від усіх синів сходу.</span></p><p><span><sup>4 </sup>А сини його ходили один до одного, і справляли гостину в домі того, чий був день. І посилали вони, і кликали трьох своїх сестер, щоб їсти та пити із ними.</span></p><p><span><sup>5 </sup>І бувало, як миналося коло бенкетних днів, то Йов посилав за дітьми й освячував їх, і вставав він рано вранці, і приносив цілопалення за числом їх усіх, бо Йов казав: Може згрішили сини мої, і зневажили Бога в серці своєму. Так робив Йов по всі дні.</span></p><p><span><sup>6 </sup>І сталося одного дня, і поприходили Божі сини, щоб стати при Господі. І прийшов поміж ними й сатана.</span></p><p><span><sup>7 </sup>І сказав Господь до сатани: Звідки ти йдеш? А сатана відповів Господеві й сказав: Я мандрував по землі та й перейшов її.</span></p><p><span><sup>8 </sup>І сказав Господь до сатани: Чи звернув ти увагу на раба Мого Йова? Бо немає такого, як він, на землі: муж він невинний та праведний, що Бога боїться, а від злого втікає.</span></p><p><span><sup>9 </sup>І відповів сатана Господеві й сказав: Чи ж Йов дармо боїться Бога?</span></p><p><span><sup>10 </sup>Чи ж Ти не забезпечив його, і дім його, і все, що його? Чин його рук Ти поблагословив, а маєток його поширився по краю.</span></p><p><span><sup>11 </sup>Але простягни тільки руку Свою, і доторкнися до всього, що його, чи він не зневажить Тебе перед лицем Твоїм?</span></p><p><span><sup>12 </sup>І сказав Господь до сатани: Ось усе, що його, у твоїй руці, тільки на нього самого не простягай своєї руки! І пішов сатана від лиця Господнього.</span></p><p><span><sup>13 </sup>І сталося одного дня, коли сини його та дочки його їли та вино пили в домі свого первородженого брата,</span></p><p><span><sup>14 </sup>то прибіг до Йова посланець та й сказав: Худоба велика орала, а ослиці паслися при них.</span></p><p><span><sup>15 </sup>Аж тут напали сабеї й позабирали їх, а слуг повбивали вістрям меча. І втік тільки я сам, щоб донести тобі...</span></p><p><span><sup>16 </sup>Він ще говорив, аж прибігає інший та й каже: З неба спав Божий огонь, і спалив отару та слуг, та й пожер їх... А втік тільки я сам, щоб донести тобі...</span></p><p><span><sup>17 </sup>Він ще говорив, аж біжить ще інший та й каже: Халдеї поділилися на три відділи, і напали на верблюдів, та й позабирали їх, а слуг повбивали вістрям меча... І втік тільки я сам, щоб донести тобі...</span></p><p><span><sup>18 </sup>Поки він говорив, аж надбігає ще інший та й каже: Сини твої та дочки твої їли та вино пили в домі свого первородженого брата.</span></p><p><span><sup>19 </sup>Аж раптово надійшов великий вітер з боку пустині, та й ударив на чотири роги дому, і він упав на юнаків, і вони повмирали... І втік тільки я сам, щоб донести тобі...</span></p><p><span><sup>20 </sup>І встав Йов, і роздер плаща свого, й обстриг свою голову, та й упав на землю, і поклонився,</span></p><p><span><sup>21 </sup>та й сказав: Я вийшов нагий із утроби матері своєї, і нагий повернусь туди, в землю! Господь дав, і Господь узяв... Нехай буде благословенне Господнє Ім''я!</span></p><p><span><sup>22 </sup>При всьому цьому Йов не згрішив, і не сказав на Бога нічого безумного!</span></p><p><span><span>2 </span>І сталося одного дня, і поприходили Божі сини, щоб стати перед Господом: і прийшов також сатана поміж ними, щоб стати перед Господом.</span></p><p><span><sup>2 </sup>І сказав Господь до сатани: Звідки ти йдеш? А сатана відповів Господеві й сказав:</span></p><p><span><sup>3 </sup>І сказав Господь до сатани: Чи звернув ти увагу на раба Мого Йова? Бо немає такого, як він, на землі: муж він невинний та праведний, який Бога боїться, а від злого втікає. І він ще тримається міцно в своїй невинності, а ти намовляв був Мене на нього, щоб без приводу його зруйнувати...</span></p><p><span><sup>4 </sup>І відповів сатана Господеві й сказав: Шкіра за шкіру, і все, що хто має, віддасть він за душу свою.</span></p><p><span><sup>5 </sup>Але простягни но Ти руку Свою, і доторкнись до костей його та до тіла його, чи він не зневажить Тебе перед лицем Твоїм?</span></p><p><span><sup>6 </sup>І сказав Господь до сатани: Ось він у руці твоїй, тільки душу його бережи!</span></p><p><span><sup>7 </sup>І вийшов сатана від лиця Господнього, та й ударив Йова злим гнояком від стопи ноги його аж до його черепа...</span></p><p><span><sup>8 </sup>А той узяв собі черепка, щоб шкребти себе. І він сидів серед попелу...</span></p>'
            '1 Петра 5:8': '<h3> <span>1 Петра 5:8</span></h3><p><span><sup>8 </sup>Будьте тверезі, пильнуйте! Ваш супротивник диявол ходить, ричучи, як лев, що шукає пожерти кого.</span></p>'
            'Дії 5:3': '<h3> <span>Дії 5:3</span></h3><p><span><sup>3 </sup>І промовив Петро: Ананію, чого сатана твоє серце наповнив, щоб ти Духу Святому неправду сказав та присвоїв із заплати за землю?</span></p>'

---

### ЗЛА ІСТОТА

Одне з головних питань, на які людство шукає відповіді, - це питання зла. Хоч деякі філософи і навіть релігійні діячі заперечують існування зла або вважають, що ми повинні, як мінімум, відмовитися від цього терміна, більшість людей не згодні з ними. Зло реальне і є невід’ємною частиною нашого світу. Хоч ми можемо сперечатися щодо визначення зла, більшість із нас здатна ідентифікувати його при безпосередньому контакті з ним.

Зло іноді поділяють на два види: природне і моральне. Природне зло виникає внаслідок стихійних лих, коли землетруси, повені або епідемії спричиняють страждання. Моральне зло виникає з умисних дій інших людей, таких як вбивство або грабіж.

Стародавні й сучасні теорії намагаються пояснити існування зла. Як адвентисти сьомого дня, ми віримо біблійному вченню про те, що зло бере початок у падінні створеної істоти, яка стала сатаною. Популярна культура, спираючись на матеріалістичні філософські спекуляції, відкидає ідею існування сатани. Але це суперечить ясним свідченням Писання, котре зображує сатану як реальну істоту, що перебуває у світі, аби максимально шкодити людям.

Ця істина особливим чином представлена в книзі Йова.

`Прочитайте <a class="verse" verse="Йов 1:1-2:8">Йов 1:1-2:8</a>. Як ці два розділи допомагають нам зрозуміти причетність сатани до поширеного зла у світі?`

У випадку з Йовом сатана ніс пряму відповідальність за моральне і природне зло, яке обрушилося на патріарха. Однак події в книзі Йова не обов’язково означають, що кожен приклад зла або страждання безпосередньо пов’язаний із демонічною активністю. Факт полягає в тому, що ми, як і персонажі книги Йова, не знаємо всіх причин жахливих подій, які відбуваються.

Ім’я «сатана» жодного разу не згадується при обговоренні нещасть Йова. Звучать звинувачення на адресу Бога та Йова, але не сатани. Проте книга Йова має показати нам, хто зрештою несе відповідальність за зло на Землі.

`Що наведені вірші повідомляють про існування сатани? <a class="verse" verse="Обявлення 12:12">Обявлення 12:12</a>; <a class="verse" verse="Від Матвія 4:10; 13:39">Від Матвія 4:10; 13:39</a>; <a class="verse" verse="Від Луки 8:12; 13:16; 22:3, 31">Від Луки 8:12; 13:16; 22:3, 31</a>; <a class="verse" verse="Дії 5:3">Дії 5:3</a>; <a class="verse" verse="1 Петра 5:8">1 Петра 5:8</a>. Які приклади впливу сатани у вашому житті ви можете навести? Як ви можете захиститися від нього?`