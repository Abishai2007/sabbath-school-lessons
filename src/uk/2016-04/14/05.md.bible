---
title: 'НЕ ТІЛЬКИ ТЕРНИНА Й ОСОТ'
date: 28/12/2016
bible:
    -
        name: UKR.
        verses:
            'До євреїв 11:10': '<h3> <span>До євреїв 11:10</span></h3><p><span><sup>10 </sup>бо чекав він міста, що має підвалини, що Бог його будівничий та творець.</span></p>'
            'Обявлення 21:2': '<h3> <span>Об''явлення 21:2</span></h3><p><span><sup>2 </sup>І я, Іван, бачив місто святе, Новий Єрусалим, що сходив із неба від Бога, що був приготований, як невіста, прикрашена для чоловіка свого.</span></p>'
            'Буття 3:16-24': '<h3> <span>Буття 3:16-24</span></h3><p><span><sup>16 </sup>До жінки промовив: Помножуючи, помножу терпіння твої та болі вагітности твоєї. Ти в муках родитимеш діти, і до мужа твого пожадання твоє, а він буде панувати над тобою.</span></p><p><span><sup>17 </sup>І до Адама сказав Він: За те, що ти послухав голосу жінки своєї та їв з того дерева, що Я наказав був тобі, говорячи: Від нього не їж, проклята через тебе земля! Ти в скорботі будеш їсти від неї всі дні свойого життя.</span></p><p><span><sup>18 </sup>Тернину й осот вона буде родити тобі, і ти будеш їсти траву польову.</span></p><p><span><sup>19 </sup>У поті свойого лиця ти їстимеш хліб, аж поки не вернешся в землю, бо з неї ти взятий. Бо ти порох, і до пороху вернешся.</span></p><p><span><sup>20 </sup>І назвав Адам ім''я своїй жінці: Єва, бо вона була мати всього живого.</span></p><p><span><sup>21 </sup>І зробив Господь Бог Адамові та жінці його одежу шкуряну і зодягнув їх.</span></p><p><span><sup>22 </sup>І сказав Господь Бог: Ось став чоловік, немов один із Нас, щоб знати добро й зло. А тепер коли б не простяг він своєї руки, і не взяв з дерева життя, і щоб він не з''їв, і не жив повік віку.</span></p><p><span><sup>23 </sup>І вислав його Господь Бог із еденського раю, щоб порати землю, з якої узятий він був.</span></p><p><span><sup>24 </sup>І вигнав Господь Бог Адама. А на схід від еденського раю поставив Херувима і меча полум''яного, який обертався навколо, щоб стерегти дорогу до дерева життя.</span></p>'
            'Буття 3:19': '<h3> <span>Буття 3:19</span></h3><p><span><sup>19 </sup>У поті свойого лиця ти їстимеш хліб, аж поки не вернешся в землю, бо з неї ти взятий. Бо ти порох, і до пороху вернешся.</span></p>'
            'Йов 2:8': '<h3> <span>Йов 2:8</span></h3><p><span><sup>8 </sup>А той узяв собі черепка, щоб шкребти себе. І він сидів серед попелу...</span></p>'

---

### НЕ ТІЛЬКИ ТЕРНИНА Й ОСОТ

Усі ми знаємо, що життя важке. Ще в Едемі після гріхопадіння наші прабатьки зрозуміли, наскільки важким буде життя, коли Господь повідомив їм про наслідки їхнього непослуху (див. <a class="verse" verse="Буття 3:16-24">Буття 3:16-24</a>). Утім, це були тільки натяки. Адже якби єдиною проблемою, з якою люди зіткнулися в житті, були «тернина й осот», людське існування докорінно відрізнялося б від того, яким воно є сьогодні.

Що ми бачимо навколо себе, крім страждань, хвороб, бідності, воєн, злочинності, відчаю, забруднення навколишнього середовища і несправедливості? Стародавній історик Геродот писав про традицію в його культурі оплакувати (!) народження дитини, оскільки дорослі передбачали скорботи і страждання, з якими неминуче зіткнеться ця дитина. Це здається жахливим, але хто може заперечити таку логіку?

У книзі Йова міститься вістка щодо становища людства. Як ми побачили, Йов є символом усього людства. Усі ми страждаємо, і часто ці страждання здаються надмірними в порівнянні з гріхами, яких ми неминуче припускаємося. Йов зіткнувся із цією несправедливістю, стикаємося з нею і ми.

При цьому книга Йова говорить нам, що Бог є, Він знає наші страждання і запевняє, що ми страждаємо не даремно.

Світські письменники й автори-атеїсти намагаються примиритися з безглуздям життя, яке завершується смертю. Вони шукають відповіді, але безуспішно. Існує атеїстична філософія під назвою «нігілізм» (від лат. nihil - «ніщо»). Нігілізм навчає, що наш світ і наше життя у світі нічого не значать.

Книга Йова, однак, говорить про трансцендентну реальність, тобто таку реальність, яка виходить за межі нашого розуміння. Вона вказує на Бога і вищий світ, з якого ми можемо черпати надію. Вона повідомляє: усе, що стається з нами, відбувається не в замкнутому просторі, оскільки є Бог, Котрий знає це й обіцяє одного разу все налагодити. І хоч книга Йова не дає відповідей на багато важливих запитань, не можна сказати, що вона прирікає нас сидіти на купі попелу (див. <a class="verse" verse="Буття 3:19">Буття 3:19</a>; <a class="verse" verse="Йов 2:8">Йов 2:8</a>). Навпаки, вона дає нам найбільшу надію, яку не можна здобути, спираючись винятково на власні почуття й висновки.

`Які біблійні вірші ясно говорять про те, що ми маємо велику надію, котра перевершує все, що може запропонувати цей світ? (див., наприклад, <a class="verse" verse="До євреїв 11:10">До євреїв 11:10</a>; <a class="verse" verse="Обявлення 21:2">Обявлення 21:2</a>).`
