---
title: 'Сіяти і жати'
date: 21/09/2017
bible:
    -
        name: UKR.
        verses:
            'До галатів 6:6-10': '<h3> <span>До галатів 6:6-10</span></h3><p><span><sup>6 </sup>А хто слова навчається, нехай ділиться всяким добром із навчаючим.</span></p><p><span><sup>7 </sup>Не обманюйтеся, Бог осміяний бути не може. Бо що тільки людина посіє, те саме й пожне!</span></p><p><span><sup>8 </sup>Бо хто сіє для власного тіла свого, той від тіла тління пожне. А хто сіє для духа, той від духа пожне життя вічне.</span></p><p><span><sup>9 </sup>А роблячи добре, не знуджуймося, бо часу свого пожнемо, коли не ослабнемо.</span></p><p><span><sup>10 </sup>Тож тому, поки маємо час, усім робімо добро, а найбільш одновірним!</span></p>'
            'До галатів 6:7 -': '<h3> <span>До галатів 6:7-18</span></h3><p><span><sup>7 </sup>Не обманюйтеся, Бог осміяний бути не може. Бо що тільки людина посіє, те саме й пожне!</span></p><p><span><sup>8 </sup>Бо хто сіє для власного тіла свого, той від тіла тління пожне. А хто сіє для духа, той від духа пожне життя вічне.</span></p><p><span><sup>9 </sup>А роблячи добре, не знуджуймося, бо часу свого пожнемо, коли не ослабнемо.</span></p><p><span><sup>10 </sup>Тож тому, поки маємо час, усім робімо добро, а найбільш одновірним!</span></p><p><span><sup>11 </sup>Погляньте, якими великими буквами я написав вам своєю рукою!</span></p><p><span><sup>12 </sup>Усі ті, хто бажає хвалитися тілом, змушують вас обрізуватись, щоб тільки вони не були переслідувані за хреста Христового.</span></p><p><span><sup>13 </sup>Бо навіть і ті, хто обрізується, самі не зберігають Закона, а хочуть, щоб ви обрізувались, щоб хвалитися їм вашим тілом.</span></p><p><span><sup>14 </sup>А щодо мене, то нехай нічим не хвалюся, хіба тільки хрестом Господа нашого Ісуса Христа, що ним розп''ятий світ для мене, а я для світу.</span></p><p><span><sup>15 </sup>Бо сили немає ані обрізання, ані необрізання, а створіння нове.</span></p><p><span><sup>16 </sup>А всі ті, хто піде за цим правилом, мир та милість на них, і на Ізраїля Божого!</span></p><p><span><sup>17 </sup>Зрештою, хай ніхто не турбує мене, бо ношу я Ісусові рани на тілі своїм!...</span></p><p><span><sup>18 </sup>Благодать Господа нашого Ісуса Христа нехай буде з духом вашим, браття! Амінь.</span></p><p><span></span></p>'
            'До галатів 6:10': '<h3> <span>До галатів 6:10</span></h3><p><span><sup>10 </sup>Тож тому, поки маємо час, усім робімо добро, а найбільш одновірним!</span></p>'
            'До галатів 6:8': '<h3> <span>До галатів 6:8</span></h3><p><span><sup>8 </sup>Бо хто сіє для власного тіла свого, той від тіла тління пожне. А хто сіє для духа, той від духа пожне життя вічне.</span></p>'
            'Від Матвія 4:1': '<h3> <span>Від Матвія 4:1</span></h3><p><span><span>4 </span>Потому Ісус був поведений Духом у пустиню, щоб диявол Його спокушав.</span></p>'
            'Єзекіїль 8:17': '<h3> <span>Єзекіїль 8:17</span></h3><p><span><sup>17 </sup>І сказав Він до мене: Чи ти бачив, сину людський? Чи легко Юдиному дому, щоб не робити тих гидот, які вони роблять отут? Бо вони наповнили Край насильством, і знову гнівають Мене, й ось вони держать зелені галузки при носі своїм.</span></p>'
            'Від Луки 22:3': '<h3> <span>Від Луки 22:3</span></h3><p><span><sup>3 </sup>Сатана ж увійшов у Юду, званого Іскаріот, одного з Дванадцятьох.</span></p>'
            'Єремія 20:7': '<h3> <span>Єремія 20:7</span></h3><p><span><sup>7 </sup>Намовляв мене, Господи, і був я намовлений, Ти взяв міцно мене й переміг! Я став цілий день посміховищем, кожен глузує із мене...</span></p>'
            'Даниїл 1:8': '<h3> <span>Даниїл 1:8</span></h3><p><span><sup>8 </sup>І поклав Даниїл собі на серце, що він не оскверниться їжею царя та питвом, що той сам його пив, і просив від начальника евнухів, щоб не осквернитися.</span></p>'
            'Дії 5:1-5': '<h3> <span>Дії 5:1-5</span></h3><p><span><span>5 </span>А один чоловік, на ймення Ананій, із своєю дружиною Сапфірою, продав був маєтка,</span></p><p><span><sup>2 </sup>та й з відома дружини своєї присвоїв частину з заплати, а якусь там частину приніс та й поклав у ногах у апостолів.</span></p><p><span><sup>3 </sup>І промовив Петро: Ананію, чого сатана твоє серце наповнив, щоб ти Духу Святому неправду сказав та присвоїв із заплати за землю?</span></p><p><span><sup>4 </sup>Хіба те, що ти мав, не твоє все було, а продане не в твоїй владі було? Чого ж в серце своє ти цю справу поклав? Ти не людям неправду сказав, але Богові!</span></p><p><span><sup>5 </sup>Як Ананій зачув ці слова, то впав та й умер... І обгорнув жах великий усіх, що це чули!</span></p>'

---

_<a class="verse" verse="До галатів 6:6-10">До галатів 6:6-10</a>_

<a class="verse" verse="До галатів 6:7 -">До галатів 6:7 -</a> єдиний текст у Новому Завіті, де вживається слово мюктерідзетай, перекладене як «осміяний». Проте воно часто використовується в грецькому перекладі Старого Завіту. Дослівно воно означає «із презирством звеличуватися перед тим, кого сварять». У Старому Завіті це слово вживається для опису ставлення до Божих пророків (2 Хронік 36:16; <a class="verse" verse="Єремія 20:7">Єремія 20:7</a>). В одному місці Святого Письма воно навіть використане для опису бунтівного ставлення до Бога (<a class="verse" verse="Єзекіїль 8:17">Єзекіїль 8:17</a>).

Павло заявляє: люди можуть ігнорувати Бога або навіть насміхатися над Його Заповідями, але вони не можуть обманути Його. Він – головний Суддя, і, зрештою, вони повинні будуть відповісти за свої дії.

`Прочитайте <a class="verse" verse="До галатів 6:8">До галатів 6:8</a> (у перекладі І. Огієнка). Про що Павло пише тут? Які можна знайти приклади біблійних персонажів, котрі сіяли для тіла або для духу? Див. <a class="verse" verse="Дії 5:1-5">Дії 5:1-5</a>; <a class="verse" verse="Від Луки 22:3">Від Луки 22:3</a>; <a class="verse" verse="Даниїл 1:8">Даниїл 1:8</a>; <a class="verse" verse="Від Матвія 4:1">Від Матвія 4:1</a>.`

Метафора Павла про посів і жнива не рідкісна. Вона відображена в багатьох стародавніх приказках. Важливо, як апостол використовує її для пояснення попередніх слів про тіло і дух. Джеймс Данн відзначає: «Існує сучасний варіант цього вислову: ми можемо приймати рішення, але не можемо вибирати наслідки своїх рішень» (Послання до галатів, с. 330).

Хоч Бог не завжди звільняє нас від земних наслідків наших гріхів, ми не повинні впадати у відчай через свої неправильні рішення. Ми можемо радіти, що Бог простив нам гріхи й усиновив нас як Своїх дітей. Ми повинні вкладати в те, що принесе багатий урожай на Небесах.

Крім того, текст <a class="verse" verse="До галатів 6:10">До галатів 6:10</a> відображає факт, що «християнська етика зосереджена на двох принципах: один – універсальне й усеосяжне „робімо добро всім”, другий – конкретне і точне „а найперше своїм у вірі”. Універсальний заклик Павла ґрунтувався на факті, що всі люди в усьому світі були створені за образом і подобою Бога, тому безмежно цінні в Його очах. Коли християни забували цей головний факт біблійного об’явлення, вони неминуче ставали жертвами засліпливого гріха дискримінації за ознаками раси, статі, народності, класу та безлічі інших ознак, який уражав людство від Адама та Єви до наших днів» (Тімоті Джордж. Послання до галатів, с. 427, 428).

`Що ви сієте: добро чи зло? Проаналізуйте своє життя. Який урожай ви пожнете?`