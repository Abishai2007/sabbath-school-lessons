---
title: 'Виправлення тих, хто схибив'
date: 17/09/2017
bible:
    -
        name: UKR.
        verses:
            'Від Матвія 18:15-17': '<h3> <span>Від Матвія 18:15-17</span></h3><p><span><sup>15 </sup>А коли прогрішиться твій брат проти тебе, іди й йому викажи поміж тобою та ним самим; як тебе він послухає, ти придбав свого брата.</span></p><p><span><sup>16 </sup>А коли не послухає він, то візьми з собою ще одного чи двох, щоб справа всіляка ствердилась устами двох чи трьох свідків.</span></p><p><span><sup>17 </sup>А коли не послухає їх, скажи Церкві; коли ж не послухає й Церкви, хай буде тобі, як поганин і митник!</span></p>'
            '1 до коринтян 5:1-5': '<h3> <span>1 до коринтян 5:1-5</span></h3><p><span><span>5 </span>Всюди чути, що між вами перелюб, і то такий перелюб, який і між поганами незнаний, що хтось має за дружину собі дружину батькову...</span></p><p><span><sup>2 </sup>І ви завеличалися, а не засмутились радніш, щоб був вилучений з-поміж вас, хто цей учинок зробив.</span></p><p><span><sup>3 </sup>Отож я, відсутній тілом, та присутній духом, уже розсудив, як присутній між вами: того, хто так учинив це,</span></p><p><span><sup>4 </sup>у Ім''я Господа Ісуса, як зберетеся ви та мій дух, із силою Господа нашого Ісуса,</span></p><p><span><sup>5 </sup>віддати такого сатані на погибіль тіла, щоб дух спасся Господнього дня!</span></p>'
            'До галатів 5:16': '<h3> <span>До галатів 5:16</span></h3><p><span><sup>16 </sup>І кажу: ходіть за духом, і не вчините пожадливости тіла,</span></p>'
            'Приповісті 5:22': '<h3> <span>Приповісті 5:22</span></h3><p><span><sup>22 </sup>власні провини безбожного схоплять його, і повороззям свого гріха буде зв''язаний він,</span></p>'
            'Від Матвія 4:21': '<h3> <span>Від Матвія 4:21</span></h3><p><span><sup>21 </sup>І, далі пішовши звідти, Він побачив двох інших братів, Зеведеєвого сина Якова та Івана, його брата, із Зеведеєм, їхнім батьком, що лагодили свого невода в човні, і покликав Він їх.</span></p>'
            'До галатів 6:1': '<h3> <span>До галатів 6:1</span></h3><p><span><span>6 </span>Браття, як людина й упаде в який прогріх, то ви, духовні, виправляйте такого духом лагідности, сам себе доглядаючи, щоб не спокусився й ти!</span></p>'

---

Хоч вимоги Павла до християнського життя високі (<a class="verse" verse="До галатів 5:16">До галатів 5:16</a>), його порада віруючим у <a class="verse" verse="До галатів 6:1">До галатів 6:1</a> актуальна й сьогодні. Люди не ідеальні, і навіть найбільш посвячені християни не застраховані від помилок. Грецький оригінал тексту <a class="verse" verse="До галатів 5:16">До галатів 5:16</a> дозволяє припустити, що Павло змальовує ситуацію, яка незабаром може скластися в Церкві. Апостол дає галатам практичну пораду, як долати такі ситуації.

`Як християни повинні реагувати, коли брат по вірі впадає в переступ? <a class="verse" verse="До галатів 6:1">До галатів 6:1</a>; <a class="verse" verse="Від Матвія 18:15-17">Від Матвія 18:15-17</a>.`

Щоб скористатися порадою апостола в <a class="verse" verse="До галатів 6:1">До галатів 6:1</a>, необхідно зрозуміти, про яку саме ситуацію пише Павло. Її розкривають два слова, використані в першій половині речення. Перше слово «впаде». Дослівно воно означає «бути виявленим, захопленим зненацька, схопленим». Контекст та різні нюанси цього слова дозволяють припустити, що Павло мав на увазі два аспекти. Він говорить не тільки про віруючого, котрий «схопив» іншого віруючого на переступі, але також про віруючого, який «схопив» самого себе на вчинку (див. <a class="verse" verse="Приповісті 5:22">Приповісті 5:22</a>), якого за кращих обставин він волів би уникнути.

На підставі підібраних Павлом слів для опису гріхів можна дійти висновку, що йдеться про ненавмисні переступи. Слово, перекладене як «переступ», походить від грецького параптома. Воно стосується не навмисних гріхів, а помилки, спотикання, хибного кроку. Це жодним чином не виправдовує переступів, натомість показує, що Павло говорить не про демонстративний гріх (<a class="verse" verse="1 до коринтян 5:1-5">1 до коринтян 5:1-5</a>).

У такій ситуації правильною реакцією було б не покарання, осуд або відторгнення, а виправлення. Грецьке слово, перекладене як «виправляйте» (катартідзо), означає «лагодити», «упорядковувати», «відновлювати». У Новому Завіті це слово вживається, коли йдеться про лагодження сітей (<a class="verse" verse="Від Матвія 4:21">Від Матвія 4:21</a>). У грецькій літературі воно також є медичним терміном, який означає лікування переломів. Ми не відвернемося від брата, якщо він упаде і зламає ногу. У такий же спосіб, як члени Тіла Христового, ми повинні з любов’ю піклуватися про своїх братів і сестер у Христі, котрі схибили й упали на шляху до Божого Царства.

`Чому часто ми не дотримуємося вказівок із <a class="verse" verse="Від Матвія 18:15-17">Від Матвія 18:15-17</a>, натомість погано відгукуємося про кривдників, дозволяємо своєму гніву зростати або навіть прагнемо помститися?`