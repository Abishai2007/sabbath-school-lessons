---
title: 'Для подальшого дослідження'
date: 22/09/2017
bible:
    -
        name: UKR.
        verses:
            'До галатів 6:5': '<h3> <span>До галатів 6:5</span></h3><p><span><sup>5 </sup>Бо кожен нестиме свій власний тягар!</span></p>'
            'До галатів 6': '<h3> <span>До галатів 6</span></h3><p><span><span>6 </span>Браття, як людина й упаде в який прогріх, то ви, духовні, виправляйте такого духом лагідности, сам себе доглядаючи, щоб не спокусився й ти!</span></p><p><span><sup>2 </sup>Носіть тягарі один одного, і так виконаєте закона Христового.</span></p><p><span><sup>3 </sup>Коли бо хто думає, що він щось, бувши ніщо, сам себе той обманює.</span></p><p><span><sup>4 </sup>Нехай кожен досліджує діло своє, і тоді матиме тільки в собі похвалу, а не в іншому!</span></p><p><span><sup>5 </sup>Бо кожен нестиме свій власний тягар!</span></p><p><span><sup>6 </sup>А хто слова навчається, нехай ділиться всяким добром із навчаючим.</span></p><p><span><sup>7 </sup>Не обманюйтеся, Бог осміяний бути не може. Бо що тільки людина посіє, те саме й пожне!</span></p><p><span><sup>8 </sup>Бо хто сіє для власного тіла свого, той від тіла тління пожне. А хто сіє для духа, той від духа пожне життя вічне.</span></p><p><span><sup>9 </sup>А роблячи добре, не знуджуймося, бо часу свого пожнемо, коли не ослабнемо.</span></p><p><span><sup>10 </sup>Тож тому, поки маємо час, усім робімо добро, а найбільш одновірним!</span></p><p><span><sup>11 </sup>Погляньте, якими великими буквами я написав вам своєю рукою!</span></p><p><span><sup>12 </sup>Усі ті, хто бажає хвалитися тілом, змушують вас обрізуватись, щоб тільки вони не були переслідувані за хреста Христового.</span></p><p><span><sup>13 </sup>Бо навіть і ті, хто обрізується, самі не зберігають Закона, а хочуть, щоб ви обрізувались, щоб хвалитися їм вашим тілом.</span></p><p><span><sup>14 </sup>А щодо мене, то нехай нічим не хвалюся, хіба тільки хрестом Господа нашого Ісуса Христа, що ним розп''ятий світ для мене, а я для світу.</span></p><p><span><sup>15 </sup>Бо сили немає ані обрізання, ані необрізання, а створіння нове.</span></p><p><span><sup>16 </sup>А всі ті, хто піде за цим правилом, мир та милість на них, і на Ізраїля Божого!</span></p><p><span><sup>17 </sup>Зрештою, хай ніхто не турбує мене, бо ношу я Ісусові рани на тілі своїм!...</span></p><p><span><sup>18 </sup>Благодать Господа нашого Ісуса Христа нехай буде з духом вашим, браття! Амінь.</span></p><p><span></span></p>'

---

«Божий Дух стримує зло за допомогою совісті людини. Коли людина звеличує себе над Святим Духом, вона пожинає плоди свого беззаконня. Вплив Духа на таку людину зменшується, і Йому стає все складніше стримувати непослух, який вона всюди сіє. Застереження для неї стають безсилими. Вона поступово втрачає Божий страх. Вона сіє для свого тіла і від тіла пожне тління. Урожай посіяного людиною насіння незабаром дозріє. Вона нехтує святими Божими Заповідями. Її тілесне серце кам’яніє. Опір істині утверджує людину в беззаконні. Через те, що люди сіяли насіння зла, у допотопному світі процвітали беззаконня, злочини й насильство.

Усі мають знати про дії, які руйнують душу. Це відбувається не тому, що Бог видав якусь постанову проти людини. Не Він робить людину духовно сліпою. Бог дає людині достатньо світла й доказів, щоб вона могла відрізнити істину від омани. Проте Він не змушує людину приймати істину. Він залишає за нею свободу обирати добро або зло. Якщо людина відкидає свідчення, достатні, аби скеровувати її думки в правильному напрямку, й обирає зло, то їй легше буде повторити це вдруге. Утретє їй буде ще простіше піти від Бога й долучитися до сатани. Так вона продовжуватиме доти, доки не укорениться в гріху й не повірить неправді, яку плекатиме як істину. Її впертість принесла свій плід» (Е. Уайт. Рукопис 126, 1901 р. // Біблійний коментар АСД, т. 6, с. 1112).

#### Питання для обговорення:

`Що практично означає «виправити» брата по вірі, який згрішив? Як «масштаби» зробленого гріха впливають на процес виправлення? Чи означає це, що в деяких випадках (наприклад, «масштаби» гріха невеликі) виправлення не потрібне і все може залишатися, як і раніше? Обговоріть ваші відповіді.`

`Оскільки певний тягар люди повинні нести самі (<a class="verse" verse="До галатів 6:5">До галатів 6:5</a>), як віруючому визначити, чи може він допомогти іншому в конкретному випадку?`

`Як ваша церква виконує вказівки Павла, записані в <a class="verse" verse="До галатів 6">До галатів 6</a>? Що ви особисто можете зробити, аби покращити ситуацію?`

**Висновок**: Присутність Бога серед Його народу виявляється через Дух Христа, який панує в Церкві. Про це можна судити з того, як поширюється прощення й виправлення на членів, котрі схибили, як віруючі допомагають один одному у випробуваннях та звершують добрі діла один для одного й оточуючих.