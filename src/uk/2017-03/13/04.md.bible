---
title: 'Нести тягар'
date: 19/09/2017
bible:
    -
        name: UKR.
        verses:
            '2 до коринтян 7:6': '<h3> <span>2 до коринтян 7:6</span></h3><p><span><sup>6 </sup>Але Бог, що тішить принижених, потішив нас приходом Тита,</span></p>'
            'До галатів 6:2-5': '<h3> <span>До галатів 6:2-5</span></h3><p><span><sup>2 </sup>Носіть тягарі один одного, і так виконаєте закона Христового.</span></p><p><span><sup>3 </sup>Коли бо хто думає, що він щось, бувши ніщо, сам себе той обманює.</span></p><p><span><sup>4 </sup>Нехай кожен досліджує діло своє, і тоді матиме тільки в собі похвалу, а не в іншому!</span></p><p><span><sup>5 </sup>Бо кожен нестиме свій власний тягар!</span></p>'
            'Від Матвія 20:12': '<h3> <span>Від Матвія 20:12</span></h3><p><span><sup>12 </sup>кажучи: Ці останні годину одну працювали, а ти прирівняв їх до нас, що витерпіли тягар дня та спекоту...</span></p>'
            'Від Матвія 7:12': '<h3> <span>Від Матвія 7:12</span></h3><p><span><sup>12 </sup>Тож усе, чого тільки бажаєте, щоб чинили вам люди, те саме чиніть їм і ви. Бо в цьому Закон і Пророки.</span></p>'
            'До римлян 15:1': '<h3> <span>До римлян 15:1</span></h3><p><span><span>15 </span>Ми, сильні, повинні нести слабості безсилих, а не собі догоджати.</span></p>'
            'До галатів 6:2': '<h3> <span>До галатів 6:2</span></h3><p><span><sup>2 </sup>Носіть тягарі один одного, і так виконаєте закона Христового.</span></p>'
            'До галатів 6:3': '<h3> <span>До галатів 6:3</span></h3><p><span><sup>3 </sup>Коли бо хто думає, що він щось, бувши ніщо, сам себе той обманює.</span></p>'

---

_<a class="verse" verse="До галатів 6:2-5">До галатів 6:2-5</a>_

`Окрім порад щодо виправлення тих, хто схибив, які ще вказівки дає Павло віруючим у Галатії? <a class="verse" verse="До галатів 6:2-5">До галатів 6:2-5</a>; див. також <a class="verse" verse="До римлян 15:1">До римлян 15:1</a>; <a class="verse" verse="Від Матвія 7:12">Від Матвія 7:12</a>.`

У грецькій мові слово, перекладене як «тягарі» в <a class="verse" verse="До галатів 6:2">До галатів 6:2</a>, звучить як барос. Дослівно воно означає «важкий тягар, який комусь доводиться далеко нести». Однак згодом це слово стало метафорою, що означає «будь-які проблеми або труднощі», як, наприклад, тягар тривалої праці в спекотний день (<a class="verse" verse="Від Матвія 20:12">Від Матвія 20:12</a>). Безпосередній контекст вказівки Павла: «Носіть тягарі один одного» стосується моральних переступів братів по вірі, про які йдеться в попередньому вірші. Однак апостол має на думці ширше розуміння носіння тягарів. Вказівки Павла розкривають кілька особливостей християнського життя, про які не можна забувати.

По-перше, як пише Тімоті Джордж, «у кожного християнина є тягар. Для декого це тягар спокус та наслідків моральних помилок, як зазначено в першому вірші. Для інших це фізична вада, криза в родині, безробіття або ціла низка подібних проблем. Проте немає християнина без тягаря» (Послання до галатів, с. 413).

По-друге, Бог не бажає, щоб ми самотньо несли свій тягар. На жаль, ми часто з більшим бажанням допомагаємо іншим людям нести їхній тягар, ніж дозволяємо їм допомогти нам, відмовляючись визнати, що в нас також є потреби і слабкості. Таку самовпевнену самодостатність Павло називає гординею (<a class="verse" verse="До галатів 6:3">До галатів 6:3</a>). Гординя не тільки позбавляє нас допомоги інших людей, але також не дає цим людям виконати служіння, до якого їх покликав Господь.

І, нарешті, Бог закликає нас носити тягарі один одного, оскільки через наші дії Він допомагає людям. Така концепція ґрунтується на факті, що Церква – тіло Христове. Ілюстрацією цього можуть бути слова Павла: «Але Бог – Той, Хто втішає покірних, – потішив нас приходом Тита» (<a class="verse" verse="2 до коринтян 7:6">2 до коринтян 7:6</a>). Зауважте: «Бог утішив Павла не під час особистої молитви й очікування Господа, а через прихід друга і добру звістку, яку той приніс. Людська дружба, виявлена в тому, що ми носимо тягарі один одного, – це частина Божого плану для Його народу» (Джон Р.В.Стотт. Вістка Послання до галатів. с. 158).

`Що не дозволяє нам просити допомоги: гординя, сором, недовіра, почуття самодостатності? Чому б не звернутися до того, кому ми довіряємо, і не попросити його розділити наш тягар?`