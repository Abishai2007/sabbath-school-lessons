---
title: 'Закон Христа'
date: 20/09/2017
bible:
    -
        name: UKR.
        verses:
            'До галатів 5:14; 6:2': '<h3> <span>До галатів 5:14</span></h3><p><span><sup>14 </sup>Бо ввесь Закон в однім слові міститься: Люби свого ближнього, як самого себе!</span></p><h3> <span>До галатів 6:2</span></h3><p><span><sup>2 </sup>Носіть тягарі один одного, і так виконаєте закона Христового.</span></p>'
            'Від Матвія 22:34-40': '<h3> <span>Від Матвія 22:34-40</span></h3><p><span><sup>34 </sup>Фарисеї ж, почувши, що Він уста замкнув саддукеям, зібралися разом.</span></p><p><span><sup>35 </sup>І спитався один із них, учитель Закону, Його випробовуючи й кажучи:</span></p><p><span><sup>36 </sup>Учителю, котра заповідь найбільша в Законі?</span></p><p><span><sup>37 </sup>Він же промовив йому: Люби Господа Бога свого всім серцем своїм, і всією душею своєю, і всією своєю думкою.</span></p><p><span><sup>38 </sup>Це найбільша й найперша заповідь.</span></p><p><span><sup>39 </sup>А друга однакова з нею: Люби свого ближнього, як самого себе.</span></p><p><span><sup>40 </sup>На двох оцих заповідях увесь Закон і Пророки стоять.</span></p>'
            'Від Матвія 11:28-30': '<h3> <span>Від Матвія 11:28-30</span></h3><p><span><sup>28 </sup>Прийдіть до Мене, усі струджені та обтяжені, і Я вас заспокою!</span></p><p><span><sup>29 </sup>Візьміть на себе ярмо Моє, і навчіться від Мене, бо Я тихий і серцем покірливий, і знайдете спокій душам своїм.</span></p><p><span><sup>30 </sup>Бож ярмо Моє любе, а тягар Мій легкий!</span></p>'
            '1 до коринтян 9:21': '<h3> <span>1 до коринтян 9:21</span></h3><p><span><sup>21 </sup>Для тих, хто без Закону, я був беззаконний, не бувши беззаконний Богові, а законний Христові, щоб придбати беззаконних.</span></p>'
            'До галатів 6:2-5': '<h3> <span>До галатів 6:2-5</span></h3><p><span><sup>2 </sup>Носіть тягарі один одного, і так виконаєте закона Христового.</span></p><p><span><sup>3 </sup>Коли бо хто думає, що він щось, бувши ніщо, сам себе той обманює.</span></p><p><span><sup>4 </sup>Нехай кожен досліджує діло своє, і тоді матиме тільки в собі похвалу, а не в іншому!</span></p><p><span><sup>5 </sup>Бо кожен нестиме свій власний тягар!</span></p>'
            'Від Івана 13:34': '<h3> <span>Від Івана 13:34</span></h3><p><span><sup>34 </sup>Нову заповідь Я вам даю: Любіть один одного! Як Я вас полюбив, так любіть один одного й ви!</span></p>'
            'До галатів 5:14': '<h3> <span>До галатів 5:14</span></h3><p><span><sup>14 </sup>Бо ввесь Закон в однім слові міститься: Люби свого ближнього, як самого себе!</span></p>'
            'До римлян 7:21': '<h3> <span>До римлян 7:21</span></h3><p><span><sup>21 </sup>Тож знаходжу закона, коли хочу робити добро, що зло лежить у мені.</span></p>'
            'До галатів 6:2': '<h3> <span>До галатів 6:2</span></h3><p><span><sup>2 </sup>Носіть тягарі один одного, і так виконаєте закона Христового.</span></p>'

---

_<a class="verse" verse="До галатів 6:2-5">До галатів 6:2-5</a>_

`Павло пов’язує носіння тягарів із виконанням Закону Христа. Що він розуміє під словами «Закон Христа»? <a class="verse" verse="До галатів 5:14; 6:2">До галатів 5:14; 6:2</a>; <a class="verse" verse="Від Івана 13:34">Від Івана 13:34</a>; <a class="verse" verse="Від Матвія 22:34-40">Від Матвія 22:34-40</a>.`

Це єдине місце в Біблії, де використано вислів «Закон Христа» (грец. тон номон ту Христу). Однак Павло вживає подібний вислів у <a class="verse" verse="1 до коринтян 9:21">1 до коринтян 9:21</a> (енномос Христу). Унікальність цієї фрази привела до цілої низки варіантів тлумачення. Дехто помилково вбачає в цьому вислові підтвердження того, що Закон Божий, даний на горі Синай, був замінений іншим Законом – Законом Христа. Інші заявляють, що слово «Закон» просто означає «загальний принцип» (див. <a class="verse" verse="До римлян 7:21">До римлян 7:21</a>), тобто, несучи тягарі один одного, ми наслідуємо приклад Ісуса. Хоч останнє тлумачення частково правильне, контекст і термінологія, подібна до <a class="verse" verse="До галатів 5:14">До галатів 5:14</a>, дозволяють припускати, що слова «виконаєте Закон Христа» – це повторення вказівки виконувати Закон Божий з любов’ю. Раніше у своєму листі Павло показав, що з Приходом Христа моральний Закон не був скасований. Навпаки, заснований на любові Закон Десяти Заповідей продовжує відігравати важливу роль у житті християн. Це короткий виклад того, чого навчав Ісус під час Свого земного служіння, того, як Він жив та як прийняв смерть на хресті. Несучи тягарі один одного, ми не тільки наслідуємо приклад Ісуса, а й виконуємо Закон.

У досліджуваному уривку є ще одне складне місце: уявна суперечність між <a class="verse" verse="До галатів 6:2">До галатів 6:2</a> та 6:5. Однак це питання вирішується легко: Павло використовує два різних слова, описуючи дві різні ситуації. Як ми вже говорили, у вірші 2 слово, перекладене як «тягар» (барос), означає важкий тягар, який необхідно нести на далеку відстань. А слово фортіон у вірші 5 означає «вантаж корабля», «рюкзак солдата» або «вагу дитини в утробі матері». І якщо перший тягар (барос) можна опустити, то другий (фортіон) – ні. Вагітна жінка має виносити дитину. Як видно з цього прикладу, деякі тягарі можна розділити з кимось, а деякі інша людина не може понести за нас. Прикладом цього може служити тягар вини, страждань і смерті. Тут ми повинні покладатися тільки на Божу допомогу (<a class="verse" verse="Від Матвія 11:28-30">Від Матвія 11:28-30</a>).

`Деякі тягарі ми можемо розділити з іншими людьми, а деякі можемо віддати тільки Господу. Як відрізнити їх? Як навчитися віддавати Богові те, що ми самі просто не можемо нести?`