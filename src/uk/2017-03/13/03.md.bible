---
title: 'Остерігайтеся спокус'
date: 18/09/2017
bible:
    -
        name: UKR.
        verses:
            'Від Матвія 26:33, 34': '<h3> <span>Від Матвія 26:33</span></h3><p><span><sup>33 </sup>А Петро відповів і сказав Йому: Якби й усі спокусились про Тебе, я не спокушуся ніколи.</span></p><h3> <span>Від Матвія 26:34</span></h3><p><span><sup>34 </sup>Промовив до нього Ісус: Поправді кажу тобі, що ночі цієї, перше ніж заспіває півень, відречешся ти тричі від Мене...</span></p>'
            '1 до коринтян 10:12': '<h3> <span>1 до коринтян 10:12</span></h3><p><span><sup>12 </sup>Тому то, хто думає, ніби стоїть він, нехай стережеться, щоб не впасти!</span></p>'
            '2 Самуїлова 12:1-7': '<h3> <span>2 Самуїлова 12:1-7</span></h3><p><span><span>12 </span>І послав Господь Натана до Давида, а він прийшов до нього та й сказав йому: Два чоловіки були в одному місті, один заможний, а один убогий.</span></p><p><span><sup>2 </sup>У заможного було дуже багато худоби дрібної та худоби великої.</span></p><p><span><sup>3 </sup>А вбогий нічого не мав, окрім однієї малої овечки, яку він набув та утримував при житті. І росла вона з ним та з синами його разом, із кавалка хліба його їла й з Келіха його пила, та на лоні його лежала, і була йому як дочка.</span></p><p><span><sup>4 </sup>І прийшов до багатого чоловіка подорожній, та той жалував узяти з худоби своєї дрібної чи з худоби своєї великої, щоб спорядити їжу для подорожнього, що до нього прийшов, і він узяв овечку того вбогого чоловіка, і спорядив її для чоловіка, що до нього прийшов...</span></p><p><span><sup>5 </sup>І сильно запалав Давидів гнів на того чоловіка, і він сказав до Натана: Як живий Господь, вартий смерти той чоловік, що чинить таке.</span></p><p><span><sup>6 </sup>А овечку він оплатить чотирикротно, за те, що зробив таку річ, і за те, що не змилосердився.</span></p><p><span><sup>7 </sup>І сказав Натан до Давида: Ти той чоловік! Так сказав Господь, Бог Ізраїлів: Я помазав тебе над Ізраїлем, і Я спас тебе з Саулової руки.</span></p>'
            '2 Самуїлова 12:7': '<h3> <span>2 Самуїлова 12:7</span></h3><p><span><sup>7 </sup>І сказав Натан до Давида: Ти той чоловік! Так сказав Господь, Бог Ізраїлів: Я помазав тебе над Ізраїлем, і Я спас тебе з Саулової руки.</span></p>'
            'До римлян 16:17': '<h3> <span>До римлян 16:17</span></h3><p><span><sup>17 </sup>Благаю ж вас, браття, щоб ви остерігалися тих, хто чинить розділення й згіршення проти науки, якої ви навчилися, і уникайте їх,</span></p>'
            'До галатів 5:26': '<h3> <span>До галатів 5:26</span></h3><p><span><sup>26 </sup>Не будьмо чванливі, не дражнімо один одного, не завидуймо один одному!</span></p>'
            'До галатів 6:1': '<h3> <span>До галатів 6:1</span></h3><p><span><span>6 </span>Браття, як людина й упаде в який прогріх, то ви, духовні, виправляйте такого духом лагідности, сам себе доглядаючи, щоб не спокусився й ти!</span></p>'
            'До филипян 2:4': '<h3> <span>До филип''ян 2:4</span></h3><p><span><sup>4 </sup>Нехай кожен дбає не про своє, але кожен і про інших.</span></p>'

---

**«І сказав Натан до Давида: “Ти той чоловік!”» (<a class="verse" verse="2 Самуїлова 12:7">2 Самуїлова 12:7</a>).**

Не можна не зауважити, наскільки серйозними є слова Павла в <a class="verse" verse="До галатів 6:1">До галатів 6:1</a> про те, що ми повинні пильнувати за собою, аби не потрапити в спокусу. Тон цього звернення вказує на наполегливість та особисте занепокоєння Павла. Слово, перекладене як «пильнувати», дослівно означає «звертати пильну увагу» (порівняйте <a class="verse" verse="До римлян 16:17">До римлян 16:17</a>; <a class="verse" verse="До филипян 2:4">До филипян 2:4</a>). Апостол закликає: «Уважно стежте за собою, щоб гріх не захопив вас зненацька». Аби підкреслити важливість цієї перестороги, Павло переходить від особового займенника другої особи множини («ви») у першій частині <a class="verse" verse="До галатів 6:1">До галатів 6:1</a> до займенника в однині («ти») в останній частині вірша (в оригіналі: «щоб ти не був спокушений»). Це застереження адресоване не всій Церкві загалом. Це особисте застереження, адресоване кожному членові Церкви.

Павло не дає пояснень щодо природи спокус, від яких так наполегливо застерігає галатів. Можливо, він мав на увазі не одне конкретне порушення, а попереджав їх не впасти в такий самий гріх, від якого намагаються застерегти інших. Водночас фраза «не ставаймо марнославними» в <a class="verse" verse="До галатів 5:26">До галатів 5:26</a> показує: апостол закликає їх не вважати себе духовно вищими за тих, кого виправляють.

`Чому Павло вважав за необхідне застерегти віруючих від духовної гордині? Див. <a class="verse" verse="1 до коринтян 10:12">1 до коринтян 10:12</a>; <a class="verse" verse="Від Матвія 26:33, 34">Від Матвія 26:33, 34</a>; <a class="verse" verse="2 Самуїлова 12:1-7">2 Самуїлова 12:1-7</a>.`

Одна з найбільших небезпек у житті християн – духовна гординя. Вона навіює нам, що ми якимось чином захищені від певних гріхів. На жаль, усі ми маємо гріховну натуру, яка протистоїть Богові. Тому без стримувальної сили Духа Божого за певних обставин ми можемо припуститися практично будь-якого гріха. Усвідомлення нашої реальної сутності, сутності без Христа, може стримати нас від гріха самовпевненості. Воно також може спонукати нас більше співчувати тим, хто помилився.

`Як часто ви засуджували інших (можливо, тільки в думках) за гріхи, котрих колись припускалися самі?`