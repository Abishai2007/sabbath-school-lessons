---
title: 'Нове Творіння'
date: 27/09/2017
bible:
    -
        name: UKR.
        verses:
            '2 до коринтян 5:17': '<h3> <span>2 до коринтян 5:17</span></h3><p><span><sup>17 </sup>Тому то, коли хто в Христі, той створіння нове, стародавнє минуло, ото сталось нове!</span></p>'
            'До галатів 5:2-4': '<h3> <span>До галатів 5:2-4</span></h3><p><span><sup>2 </sup>Ось я, Павло, кажу вам, що коли ви обрізуєтесь, то нема вам тоді жадної користи від Христа.</span></p><p><span><sup>3 </sup>І свідкую я знову всякому чоловікові, який обрізується, що повинен він виконати ввесь Закон.</span></p><p><span><sup>4 </sup>Ви, що Законом виправдуєтесь, полишилися без Христа, відпали від благодаті!</span></p>'
            'Від Матвія 23:27': '<h3> <span>Від Матвія 23:27</span></h3><p><span><sup>27 </sup>Горе вам, книжники та фарисеї, лицеміри, що подібні до гробів побілених, які гарними зверху здаються, а всередині повні трупних кісток та всякої нечистости!</span></p>'
            'До галатів 6:15': '<h3> <span>До галатів 6:15</span></h3><p><span><sup>15 </sup>Бо сили немає ані обрізання, ані необрізання, а створіння нове.</span></p>'
            'Від Івана 3:5-8': '<h3> <span>Від Івана 3:5-8</span></h3><p><span><sup>5 </sup>Ісус відповів: Поправді, поправді кажу Я тобі: Коли хто не родиться з води й Духа, той не може ввійти в Царство Боже.</span></p><p><span><sup>6 </sup>Що вродилося з тіла є тіло, що ж уродилося з Духа є дух.</span></p><p><span><sup>7 </sup>Не дивуйся тому, що сказав Я тобі: Вам необхідно родитись згори.</span></p><p><span><sup>8 </sup>Дух дихає, де хоче, і його голос ти чуєш, та не відаєш, звідкіля він приходить, і куди він іде. Так буває і з кожним, хто від Духа народжений.</span></p>'
            'До євреїв 4:13': '<h3> <span>До євреїв 4:13</span></h3><p><span><sup>13 </sup>І немає створіння, щоб сховалось перед Ним, але все наге та відкрите перед очима Його, Йому дамо звіт!</span></p>'
            'До римлян 8:22': '<h3> <span>До римлян 8:22</span></h3><p><span><sup>22 </sup>Бо знаємо, що все створіння разом зідхає й разом мучиться аж досі.</span></p>'

---

Указавши на центральну роль розп’яття Христа в житті християн, Павло тепер переходить до другого основного елементу своєї вістки – оправдання вірою. 

Як ми вивчали протягом усього кварталу, Павло фактично протиставив обрізання та Євангеліє (див. <a class="verse" verse="До галатів 5:2-4">До галатів 5:2-4</a>). Однак він не бажає, щоб галати дійшли висновку, начебто Богові більше приємні необрізані, ніж обрізані. Не в цьому зміст вістки апостола. Людина може дотримуватися таких же законницьких поглядів відносно того, що вона робить, як і того, чого вона не робить. З духовної точки зору, саме по собі питання обрізання неважливе. У правдивій релігії первинним є не зовнішній прояв, а стан людського серця. Як сказав Сам Ісус, людина зовні може виглядати чудово, але всередині бути духовно зіпсованою (<a class="verse" verse="Від Матвія 23:27">Від Матвія 23:27</a>). 

`Що означає бути новим творінням? <a class="verse" verse="До галатів 6:15">До галатів 6:15</a>; <a class="verse" verse="2 до коринтян 5:17">2 до коринтян 5:17</a>. Чи пізнали ви на власному досвіді, що це означає?` 

Грецьке слово ктісіс, перекладене як «творіння», може стосуватися як окремого «створіння» (<a class="verse" verse="До євреїв 4:13">До євреїв 4:13</a>), так і всіх живих істот (<a class="verse" verse="До римлян 8:22">До римлян 8:22</a>). В обох випадках слово вказує на дію Творця. Саме про це говорить Павло. Щоб стати «новим творінням», недостатньо жодного людського зусилля, чи то обрізання, чи чогось іншого. Ісус називає цей процес «народженням» (<a class="verse" verse="Від Івана 3:5-8">Від Івана 3:5-8</a>). Це Божественна дія, коли Бог бере духовно мертву людину і вдихає в неї життя. Це ще одна метафора для зображення акту спасіння, який Павло зазвичай називає оправданням вірою. 

Більш докладно апостол говорить про нове творіння в тексті <a class="verse" verse="2 до коринтян 5:17">2 до коринтян 5:17</a>. У цьому вірші Павло пояснює, що стати новим творінням означає значно більше, ніж просто бути вписаним у церковну книгу. Це зміна нашого нинішнього життя. Як відзначає Тімоті Джордж, це «включає в себе весь процес навернення: відновлювальна дія Святого Духа веде до покаяння і віри, щоденного процесу розп’яття та відродження, до постійного зростання у святості, котре веде до відповідності людини образу Христа» (Галатам, с. 438). 

Спасіння означає, що під впливом Бога людина стає новим творінням. Така радикальна зміна безпомилково показує, що означає бути оправданим. 