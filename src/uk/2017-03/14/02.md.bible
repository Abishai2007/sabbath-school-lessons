---
title: 'Рука Павла'
date: 24/09/2017
bible:
    -
        name: UKR.
        verses:
            'До галатів 6:11-18': '<h3> <span>До галатів 6:11-18</span></h3><p><span><sup>11 </sup>Погляньте, якими великими буквами я написав вам своєю рукою!</span></p><p><span><sup>12 </sup>Усі ті, хто бажає хвалитися тілом, змушують вас обрізуватись, щоб тільки вони не були переслідувані за хреста Христового.</span></p><p><span><sup>13 </sup>Бо навіть і ті, хто обрізується, самі не зберігають Закона, а хочуть, щоб ви обрізувались, щоб хвалитися їм вашим тілом.</span></p><p><span><sup>14 </sup>А щодо мене, то нехай нічим не хвалюся, хіба тільки хрестом Господа нашого Ісуса Христа, що ним розп''ятий світ для мене, а я для світу.</span></p><p><span><sup>15 </sup>Бо сили немає ані обрізання, ані необрізання, а створіння нове.</span></p><p><span><sup>16 </sup>А всі ті, хто піде за цим правилом, мир та милість на них, і на Ізраїля Божого!</span></p><p><span><sup>17 </sup>Зрештою, хай ніхто не турбує мене, бо ношу я Ісусові рани на тілі своїм!...</span></p><p><span><sup>18 </sup>Благодать Господа нашого Ісуса Христа нехай буде з духом вашим, браття! Амінь.</span></p><p><span></span></p>'
            'До римлян 16:22': '<h3> <span>До римлян 16:22</span></h3><p><span><sup>22 </sup>Вітаю вас у Господі й я, Тертій, що цього листа написав.</span></p>'
            'До галатів 6:11': '<h3> <span>До галатів 6:11</span></h3><p><span><sup>11 </sup>Погляньте, якими великими буквами я написав вам своєю рукою!</span></p>'

---

`Порівняйте завершальні слова Павла в уривку <a class="verse" verse="До галатів 6:11-18">До галатів 6:11-18</a> із заключними словами інших його послань. У чому вони подібні, а чим відрізняються? (Див. закінчення в Посланні до римлян, у Першому й Другому посланнях до коринтян, у Посланнях до ефесян, филип’ян, колосян, у Першому й Другому посланнях до солунян).` 

Заключні слова в посланнях Павла не завжди однакові, але вони містять цілу низку спільних елементів: (1) привітання конкретних людей, (2) заключна настанова, (3) підпис, (4) завершальне благословення. Однак Послання до галатів містить два важливі особливі елементи. 

По-перше, на відміну від більшості листів Павла, у Посланні до галатів немає вітань для окремих людей. Чому? Як і відсутність звичної подяки на початку листа, це може вказувати на напружені стосунки між Павлом та галатами. Тон Павла ввічливий, але офіційний. 

По-друге, ми повинні пам’ятати, що зазвичай Павло диктував свої послання писарям (<a class="verse" verse="До римлян 16:22">До римлян 16:22</a>). На завершення листа Павло брав перо і писав кілька коротких рядків своєю рукою. Узявши перо в писаря, Павло настільки стурбований ситуацією в Галатії, що продовжує писати своє Послання. Він просто не може відкласти перо, доки ще раз не закличе галатів відмовитися від своєї нерозумної поведінки. 

У тексті <a class="verse" verse="До галатів 6:11">До галатів 6:11</a> Павло наголошує, що підписав листа великими літерами. Ми не знаємо чому. Декотрі припускають, що Павло говорив не про розмір літер, а про свій почерк. Вони вважають, що руки Павла постраждали від побиття гонителями або огрубіли при виготовленні наметів, тому він не міг акуратно виписувати літери. Інші вважають: цей рядок доводить, що в нього був поганий зір. Хоч можливі обидва варіанти, більш імовірним здається те, що Павло навмисно писав великими літерами, щоб надати особливої ваги своїм словам. У наш час ми також можемо зробити акцент на важливому слові, підкресливши його, виділивши курсивом або написавши ВЕЛИКИМИ ЛІТЕРАМИ. 

`Якими б не були причини, Павло явно намагався привернути увагу до своїх застережень.`