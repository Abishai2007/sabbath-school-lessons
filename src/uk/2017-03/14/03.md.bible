---
title: 'Хвалитися тілом'
date: 25/09/2017
bible:
    -
        name: UKR.
        verses:
            'До галатів 1:7; 4:17': '<h3> <span>До галатів 1:7</span></h3><p><span><sup>7 </sup>що не інша вона, але деякі є, що вас непокоять, і хочуть перевернути Христову Євангелію.</span></p><h3> <span>До галатів 4:17</span></h3><p><span><sup>17 </sup>Недобре пильнують про вас, але вас відлучити хочуть, щоб ви пильнували про них.</span></p>'
            'До галатів 6:12, 13': '<h3> <span>До галатів 6:12</span></h3><p><span><sup>12 </sup>Усі ті, хто бажає хвалитися тілом, змушують вас обрізуватись, щоб тільки вони не були переслідувані за хреста Христового.</span></p><h3> <span>До галатів 6:13</span></h3><p><span><sup>13 </sup>Бо навіть і ті, хто обрізується, самі не зберігають Закона, а хочуть, щоб ви обрізувались, щоб хвалитися їм вашим тілом.</span></p>'
            'До галатів 1:13': '<h3> <span>До галатів 1:13</span></h3><p><span><sup>13 </sup>Чули бо ви про моє поступовання перше в юдействі, що Божу Церкву жорстоко я переслідував та руйнував її.</span></p>'
            '2 Тимофію 3:12': '<h3> <span>2 Тимофію 3:12</span></h3><p><span><sup>12 </sup>Та й усі, хто хоче жити побожно у Христі Ісусі, будуть переслідувані.</span></p>'
            'Дії 21:20, 21': '<h3> <span>Дії 21:20</span></h3><p><span><sup>20 </sup>Як вони ж це почули, то славили Бога, а до нього промовили: Бачиш, брате, скільки тисяч серед юдеїв увірувало, і всі вони ревні оборонці Закону!</span></p><h3> <span>Дії 21:21</span></h3><p><span><sup>21 </sup>Вони ж чули про тебе, ніби ти всіх юдеїв, що живуть між поганами, навчаєш відступлення від Мойсея, говорячи, щоб дітей не обрізували й не тримались звичаїв.</span></p>'

---

`Прочитайте <a class="verse" verse="До галатів 6:12, 13">До галатів 6:12, 13</a>. Про що Павло пише в цих віршах?` 

Хоч раніше Павло вже згадував про вимоги й цілі своїх опонентів (див. <a class="verse" verse="До галатів 1:7; 4:17">До галатів 1:7; 4:17</a>), однак уперше відкрито говорить про них у текстах <a class="verse" verse="До галатів 6:12, 13">До галатів 6:12, 13</a>. Він наголошує, що вони бажають «хвалитися тілом». Слово «хвалитися» грецькою мовою дослівно означає «робити гарне обличчя». Словом «обличчя» греки також називали маски акторів. Тобто Павло каже, що ці люди схожі на акторів, котрі бажають завоювати прихильність публіки та міняють маски. У культурі, що ґрунтувалася на честі й пристойності, невід’ємною частиною життя була необхідність відповідати нормам. Тому фальшиві вчителі намагалися підвищити свій авторитет перед братами-юдеями як у Єрусалимі, так і в Галатії. 

Павло вказує на один із мотивів їхньої поведінки – бажання уникнути переслідувань. Слово «переслідування» можна розуміти і в найгіршому його значенні, включаючи фізичне насильство. Однак і більш «м’які» його прояви – обвинувачення, глузування, виключення із суспільства – можуть завдати великої шкоди. Павло, коли був Савлом, та інші запеклі фанатики в Юдеї в минулому самі організовували жорстокі переслідування (<a class="verse" verse="До галатів 1:13">До галатів 1:13</a>), проте не гребували і більш м’якими варіантами гонінь. 

Релігійні лідери в Юдеї продовжували користуватися значним політичним впливом у багатьох регіонах. Вони мали офіційні документи з Рима. Тому багато хто з юдеїв-християн прагнув зберегти з ними хороші стосунки. Обрізаючи язичників та навчаючи їх дотримуватися Тори, ці люди шукали схвалення місцевих юдеїв. Такі дії дозволяли їм не просто підтримувати дружні стосунки з юдеями в синагогах, а й зміцнити свій зв’язок з деякими віруючими в Єрусалимі, котрі з усе більшою підозрою дивилися на їхню діяльність серед язичників (<a class="verse" verse="Дії 21:20, 21">Дії 21:20, 21</a>). Безперечно, у певному розумінні їхні дії могли зробити свідчення юдеям більш ефективним. 

Про яку б ситуацію не говорив Павло, його думка зрозуміла: «Адже всі, що в Ісусі Христі бажають жити благочестиво, будуть переслідувані» (<a class="verse" verse="2 Тимофію 3:12">2 Тимофію 3:12</a>). 

`Подумайте про причини, через які ці люди проповідували помилкове вчення. Якщо врахувати всі обставини, їхня поведінка видається обґрунтованою. Що це говорить нам про те, що навіть «найкращі» спонукання можуть звести нас із правильного шляху, якщо ми не будемо обережними? Коли востаннє ви чинили неправильно з добрих спонукань?`