---
title: 'Савло в Дамаску'
date: 27/06/2017
bible:
    -
        name: UKR.
        verses:
            '1 до коринтян 4:5': '<h3> <span>1 до коринтян 4:5</span></h3><p><span><sup>5 </sup>Тому не судіть передчасно нічого, аж поки не прийде Господь, що й висвітлить таємниці темряви та виявить задуми сердець, і тоді кожному буде похвала від Бога.</span></p>'
            '1 Самуїлова 16:7': '<h3> <span>1 Самуїлова 16:7</span></h3><p><span><sup>7 </sup>Та Господь сказав Самуїлові: Не дивись на обличчя його та на високість зросту його, бо Я відкинув його Собі! Бо Бог бачить не те, що бачить людина: чоловік бо дивиться на лице, а Господь дивиться на серце.</span></p>'
            'Від Матвія 7:1': '<h3> <span>Від Матвія 7:1</span></h3><p><span><span>7 </span>Не судіть, щоб і вас не судили;</span></p>'
            'Дії 26:16-18': '<h3> <span>Дії 26:16-18</span></h3><p><span><sup>16 </sup>Але підведися, і стань на ноги свої. Бо на те Я з''явився тобі, щоб тебе вчинити слугою та свідком того, що ти бачив та що Я відкрию тобі.</span></p><p><span><sup>17 </sup>Визволяю тебе від твого народу та від поган, до яких Я тебе посилаю,</span></p><p><span><sup>18 </sup>відкрити їм очі, щоб вони навернулись від темряви в світло та від сатаниної влади до Бога, щоб вірою в Мене отримати їм дарування гріхів і долю з освяченими.</span></p>'
            'Дії 9:10-14': '<h3> <span>Дії 9:10-14</span></h3><p><span><sup>10 </sup>А в Дамаску був учень один, на ймення Ананій. І Господь у видінні промовив до нього: Ананію! А він відказав: Ось я, Господи!</span></p><p><span><sup>11 </sup>Господь же до нього: Устань, і піди на вулицю, що Простою зветься, і пошукай в домі Юдовім Савла на ймення, тарсянина, ось бо він молиться,</span></p><p><span><sup>12 </sup>і мужа в видінні він бачив, на ймення Ананія, що до нього прийшов і руку на нього поклав, щоб став він видющий...</span></p><p><span><sup>13 </sup>Відповів же Ананій: Чув я, Господи, від багатьох про цього чоловіка, скільки зла він учинив в Єрусалимі святим Твоїм!</span></p><p><span><sup>14 </sup>І тут має владу від первосвящеників, щоб в''язати усіх, хто кличе Ім''я Твоє.</span></p>'
            'Дії 9:26-30': '<h3> <span>Дії 9:26-30</span></h3><p><span><sup>26 </sup>А коли він до Єрусалиму прибув, то силкувався пристати до учнів, та його всі лякалися, не вірячи, що він учень.</span></p><p><span><sup>27 </sup>Варнава тоді взяв його та й привів до апостолів, і їм розповів, як дорогою той бачив Господа, і як Він йому промовляв, і як сміливо навчав у Дамаску в Ісусове Ймення.</span></p><p><span><sup>28 </sup>І він із ними входив і виходив до Єрусалиму, і відважно звіщав в Ім''я Господа.</span></p><p><span><sup>29 </sup>Він також розмовляв й сперечався з огреченими, а вони намагалися вбити його.</span></p><p><span><sup>30 </sup>Тому браття, довідавшися, відвели його до Кесарії, і до Тарсу його відіслали.</span></p>'
            'Дії 26:12': '<h3> <span>Дії 26:12</span></h3><p><span><sup>12 </sup>Коли в цих справах я йшов до Дамаску зо владою та припорученням первосвящеників,</span></p>'

---

Осліплий під час зустрічі з Ісусом Савло отримав повеління піти до дому Юди та чекати там Ананію. Безперечно, фізична сліпота Савла була сильним нагадуванням про духовну сліпоту, яка спонукала його переслідувати учнів Христа.

Зустріч з Ісусом дорогою до Дамаска змінила все. Савло вважав себе правим, однак жахливо помилявся. Фактично він не працював для Бога, а протидіяв Йому. Савло залишив Єрусалим гордим ревним фарисеєм, а ввійшов до Дамаска зовсім іншою людиною. Перші три дні свого перебування в Дамаску він постився і молився, розмірковуючи про все, що сталося.

`Прочитайте <a class="verse" verse="Дії 9:10-14">Дії 9:10-14</a>. Уявіть собі, яке сум’яття відчував Ананій, бачачи в одній і тій же людині гонителя Савла та віруючого в Ісуса Павла, Божого апостола, обраного нести Євангеліє язичницькому світові (див. <a class="verse" verse="Дії 26:16-18">Дії 26:16-18</a>).`

Якщо церква в Єрусалимі не наважувалася прийняти Савла навіть через три роки після його навернення (див. <a class="verse" verse="Дії 9:26-30">Дії 9:26-30</a>), можна собі уявити, які думки й побоювання наповнювали серця віруючих у Дамаску лише через кілька днів після цієї події!

Зауважте також: Господь у видінні повідомив Ананії дивовижну несподівану новину про Савла з Тарса. Якби не це видіння, навряд чи він повірив би, що лютий ворог віруючих юдеїв Савло став одним із них.

Савло залишив Єрусалим, отримавши від первосвящеників наказ викорінити християнську віру (див. <a class="verse" verse="Дії 26:12">Дії 26:12</a>). Однак Бог мав для Савла зовсім інше доручення – поширювати Євангеліє серед язичників. Ця ідея шокувала Ананію та інших юдеїв-християн більше, ніж саме навернення гонителя.

Свого часу Савло щосили намагався обмежити поширення християнської віри. А тепер Бог мав використати його, аби поширювати християнство далеко за межами тієї території, про яку мріяли юдеї-християни.

`Прочитайте <a class="verse" verse="1 Самуїлова 16:7">1 Самуїлова 16:7</a>; <a class="verse" verse="Від Матвія 7:1">Від Матвія 7:1</a> та <a class="verse" verse="1 до коринтян 4:5">1 до коринтян 4:5</a>. Чому ми повинні бути обережними в прагненні оцінити духовний досвід інших людей? Чи помилялися ви у своїх судженнях про інших та чого це вас навчило?`
