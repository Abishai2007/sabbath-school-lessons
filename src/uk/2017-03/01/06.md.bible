---
title: 'Внутрішньоцерковний конфлікт'
date: 29/06/2017
bible:
    -
        name: UKR.
        verses:
            'Дії 10:1-11:18': '<h3> <span>Дії 10:1-11:18</span></h3><p><span><span>10 </span>Проживав же один чоловік у Кесарії, на ймення Корнилій, сотник полку, що звавсь Італійським.</span></p><p><span><sup>2 </sup>З усім домом своїм він побожний був та богобійний, подавав людям щедру милостиню, і завжди Богові молився.</span></p><p><span><sup>3 </sup>Явно він у видінні, десь коло години дев''ятої дня, бачив Ангола Божого, що до нього зійшов і промовив йому: Корнилію!</span></p><p><span><sup>4 </sup>Він поглянув на нього й жахнувся, й сказав: Що, Господи? Той же йому відказав: Молитви твої й твоя милостиня перед Богом згадалися.</span></p><p><span><sup>5 </sup>Тепер же пошли до Йоппії людей, та й приклич Симона, що зветься Петром.</span></p><p><span><sup>6 </sup>Він гостює в одного гарбарника Симона, що дім має при морі. Він скаже тобі, що ти маєш робити.</span></p><p><span><sup>7 </sup>Коли ж Ангол, що йому говорив, відійшов, той закликав двох із своїх слуг домових, і вояка богобійного з тих, що служили при ньому,</span></p><p><span><sup>8 </sup>і розповів їм усе та й послав їх в Йоппію.</span></p><p><span><sup>9 </sup>А наступного дня, як у дорозі були вони та наближались до міста, Петро вийшов на горницю, щоб помолитись, о годині десь шостій.</span></p><p><span><sup>10 </sup>І став він голодний, і їсти схотів. Як йому ж готували, захоплення на нього найшло,</span></p><p><span><sup>11 </sup>і бачить він небо відкрите, і якуюсь посудину, що сходила, немов простирало велике, яка, за чотири кінці прив''язана, спускалась додолу.</span></p><p><span><sup>12 </sup>У ній же знаходились чотириногі всілякі, і земне гаддя, і небесні пташки.</span></p><p><span><sup>13 </sup>І голос почувся до нього: Устань, заколи, Петре, і їж!</span></p><p><span><sup>14 </sup>А Петро відказав: Жадним способом, Господи, бо ніколи не їв я нічого огидного чи то нечистого!</span></p><p><span><sup>15 </sup>І знов голос удруге до нього: Що від Бога очищене, не вважай за огидне того!</span></p><p><span><sup>16 </sup>І це сталося тричі, і посудина знов була взята на небо.</span></p><p><span><sup>17 </sup>Як Петро ж у собі бентежився, що б то значило те видіння, що бачив, то ось посланці від Корнилія, розпитавши про Симонів дім, спинилися перед ворітьми,</span></p><p><span><sup>18 </sup>і спиталися, крикнувши: Чи то тут сидить Симон, що зветься Петро?</span></p><p><span><sup>19 </sup>Як Петро ж над видінням роздумував, Дух промовив до нього: Онде три чоловіки шукають тебе.</span></p><p><span><sup>20 </sup>Але встань і зійди, і піди з ними без жадного сумніву, бо то Я їх послав!</span></p><p><span><sup>21 </sup>І зійшовши Петро до тих мужів, промовив: Ось я той, що його ви шукаєте. З якої причини прийшли ви?</span></p><p><span><sup>22 </sup>А вони відказали: Сотник Корнилій, муж праведний та богобійний, слави доброї в усього люду юдейського, святим Анголом був у видінні наставлений, щоб до дому свого покликати тебе та послухати слів твоїх.</span></p><p><span><sup>23 </sup>Тоді він покликав й гостинно прийняв їх. А другого дня він устав та й із ними пішов; також дехто з братів із Йоппії пішли з ним.</span></p><p><span><sup>24 </sup>І назавтра прийшли вони до Кесарії. А Корнилій чекав їх, рідню й близьких друзів покликавши.</span></p><p><span><sup>25 </sup>А як увіходив Петро, Корнилій зустрінув його, і до ніг йому впав і вклонився.</span></p><p><span><sup>26 </sup>Та Петро його підвів, промовляючи: Устань, бо й сам я людина!</span></p><p><span><sup>27 </sup>І, розмовляючи з ним, увійшов, і знайшов багатьох, що зібралися,</span></p><p><span><sup>28 </sup>і промовив до них: Ви знаєте, що невільно юдеєві приставати й приходити до чужаниці. Та відкрив мені Бог, щоб я жадну людину не мав за огидну чи то за нечисту.</span></p><p><span><sup>29 </sup>Тому я без вагання прибув, як покликано. Тож питаю я вас: З якої причини ви слали по мене?</span></p><p><span><sup>30 </sup>А Корнилій сказав: Четвертого дня аж до цієї години я постив, а о дев''ятій годині молився я в домі своїм. І ото, перед мене став муж у блискучій одежі</span></p><p><span><sup>31 </sup>й сказав: Корнилію, почута молитва твоя, і твої милостині перед Богом згадалися.</span></p><p><span><sup>32 </sup>Тож пошли до Йоппії, і приклич Симона, що зветься Петром. Він гостює в гарбарника Симона, у господі край моря, він прийде й розповість тобі.</span></p><p><span><sup>33 </sup>Я зараз по тебе послав, ти добре зробив, що прийшов. Тож тепер перед Богом ми всі стоїмо, щоб почути все те, що Господь наказав був тобі.</span></p><p><span><sup>34 </sup>А Петро відкрив уста свої та й промовив: Пізнаю я поправді, що не дивиться Бог на обличчя,</span></p><p><span><sup>35 </sup>але в кожнім народі приємний Йому, хто боїться Його й чинить правду.</span></p><p><span><sup>36 </sup>Він слово послав для Ізраїлевих синів, благовістячи мир через Ісуса Христа, що Господь Він усім.</span></p><p><span><sup>37 </sup>Ви знаєте справу, що по всій Юдеї була й зачалась з Галілеї, після хрищення, що Іван проповідував,</span></p><p><span><sup>38 </sup>Ісуса, що був із Назарету, як помазав Його Святим Духом і силою Бог. І ходив Він, добро чинячи й усіх уздоровлюючи, кого поневолив диявол, бо Бог був із Ним.</span></p><p><span><sup>39 </sup>І ми свідки всьому, що Він учинив у Юдейському краї та в Єрусалимі, та вбили Його, на дереві повісивши...</span></p><p><span><sup>40 </sup>Але Бог воскресив Його третього дня, і дав Йому, щоб з''явився,</span></p><p><span><sup>41 </sup>не всьому народові, але наперед Богом вибраним свідкам, нам, що з Ним їли й пили, як воскрес Він із мертвих.</span></p><p><span><sup>42 </sup>І Він нам звелів, щоб народові ми проповідували та засвідчили, що то Він є призначений Богом Суддя для живих і для мертвих.</span></p><p><span><sup>43 </sup>Усі пророки свідкують про Нього, що кожен, хто вірує в Нього, одержить прощення гріхів Його Йменням.</span></p><p><span><sup>44 </sup>Як Петро говорив ще слова ці, злинув Святий Дух на всіх, хто слухав слова.</span></p><p><span><sup>45 </sup>А обрізані віруючі, що з Петром прибули, здивувалися дивом, що дар Духа Святого пролився також на поган!</span></p><p><span><sup>46 </sup>Бо чули вони, що мовами різними ті розмовляли та Бога звеличували... Петро тоді відповів:</span></p><p><span><sup>47 </sup>Чи хто може заборонити христитись водою оцим, що одержали Духа Святого, як і ми?</span></p><p><span><sup>48 </sup>І звелів охриститися їм у Ймення Ісуса Христа. Тоді просили його позостатися в них кілька днів.</span></p><p><span><span>11 </span>Почули ж апостоли й браття, що в Юдеї були, що й погани прийняли Слово Боже.</span></p><p><span><sup>2 </sup>І, як Петро повернувся до Єрусалиму, з ним стали змагатися ті, хто з обрізання,</span></p><p><span><sup>3 </sup>кажучи: Чого ти ходив до людей необрізаних та споживав із ними?</span></p><p><span><sup>4 </sup>Петро ж розпочав і їм розповів за порядком, говорячи:</span></p><p><span><sup>5 </sup>Був я в місті йоппійськім і молився, і бачив в захопленні видіння: якась посудина сходила, немов простирало велике, яка, за чотири кінці прив''язана, спускалася з неба й підійшла аж до мене.</span></p><p><span><sup>6 </sup>Зазирнувши до неї, я поглянув, і побачив там чотириногих землі, і звірів, і гаддя, і небесних пташок.</span></p><p><span><sup>7 </sup>І голос почув я, що мені промовляв: Устань, Петре, заколи та й їж!</span></p><p><span><sup>8 </sup>А я відказав: Жадним способом, Господи, бо ніколи нічого огидного чи то нечистого в уста мої не ввіходило!</span></p><p><span><sup>9 </sup>І відповів мені голос із неба вдруге: Що від Бога очищене, не вважай за огидне того!</span></p><p><span><sup>10 </sup>І це сталося тричі, і все знов було взяте на небо.</span></p><p><span><sup>11 </sup>І ось три чоловіки, посланці з Кесарії до мене, перед домом, де був я, спинилися зараз.</span></p><p><span><sup>12 </sup>І сказав мені Дух іти з ними без жадного сумніву. Зо мною ж пішли й оці шестеро браття, і ввійшли ми до дому того чоловіка.</span></p><p><span><sup>13 </sup>І він нам розповів, як у домі своїм бачив Ангола, який став і сказав: Пошли до Йоппії, та приклич того Симона, що зветься Петром,</span></p><p><span><sup>14 </sup>він слова тобі скаже, якими спасешся і ти, і ввесь дім твій.</span></p><p><span><sup>15 </sup>А як я промовляв, злинув на них Святий Дух, як спочатку й на нас.</span></p><p><span><sup>16 </sup>І я згадав слово Господнє, як Він говорив: Іван ось водою христив, ви ж охрищені будете Духом Святим.</span></p><p><span><sup>17 </sup>Отож, коли Бог дав однаковий дар їм, як і нам, що ввірували в Господа Ісуса Христа, то хто ж я такий, щоб міг заперечити Богові?</span></p><p><span><sup>18 </sup>І, почувши таке, замовкли вони, і Бога хвалили, говорячи: Отож, і поганам Бог дав покаяння в життя!</span></p>'
            'Дії 15:1-5': '<h3> <span>Дії 15:1-5</span></h3><p><span><span>15 </span>А дехто, що з Юдеї прийшли, навчали братів: Якщо ви не обріжетеся за звичаєм Мойсеєвим, то спастися не можете.</span></p><p><span><sup>2 </sup>Коли ж суперечка повстала й чимале змагання в Павла та в Варнави з ними, то постановили, щоб Павло та Варнава, та дехто ще інший із них, пішли в справі цій до апостолів й старших у Єрусалим.</span></p><p><span><sup>3 </sup>Тож вони, відпроваджені Церквою, ішли через Фінікію та Самарію, розповідуючи про поганське навернення, і радість велику чинили всім браттям.</span></p><p><span><sup>4 </sup>Коли ж в Єрусалим прибули вони, були прийняті Церквою, та апостолами, та старшими, і вони розповіли, як багато вчинив Бог із ними.</span></p><p><span><sup>5 </sup>Але дехто, що ввірували з фарисейської партії, устали й сказали, що потрібно поганів обрізувати й наказати, щоб Закона Мойсеєвого берегли.</span></p>'
            'Дії 11:22': '<h3> <span>Дії 11:22</span></h3><p><span><sup>22 </sup>І вістка про них досягла до вух єрусалимської Церкви, і до Антіохії послали Варнаву.</span></p>'
            'Дії 21:28': '<h3> <span>Дії 21:28</span></h3><p><span><sup>28 </sup>кричачи: Ізраїльські мужі, рятуйте! Це людина ота, що проти народу й Закону та місця цього всіх усюди навчає!... А до того у храм упровадив і гелленів, і занечистив це місце святе!</span></p>'
            'Дії 8:14': '<h3> <span>Дії 8:14</span></h3><p><span><sup>14 </sup>Як зачули ж апостоли, які в Єрусалимі були, що Боже Слово прийняла Самарія, то послали до них Петра та Івана.</span></p>'
            'Дії 15': '<h3> <span>Дії 15</span></h3><p><span><span>15 </span>А дехто, що з Юдеї прийшли, навчали братів: Якщо ви не обріжетеся за звичаєм Мойсеєвим, то спастися не можете.</span></p><p><span><sup>2 </sup>Коли ж суперечка повстала й чимале змагання в Павла та в Варнави з ними, то постановили, щоб Павло та Варнава, та дехто ще інший із них, пішли в справі цій до апостолів й старших у Єрусалим.</span></p><p><span><sup>3 </sup>Тож вони, відпроваджені Церквою, ішли через Фінікію та Самарію, розповідуючи про поганське навернення, і радість велику чинили всім браттям.</span></p><p><span><sup>4 </sup>Коли ж в Єрусалим прибули вони, були прийняті Церквою, та апостолами, та старшими, і вони розповіли, як багато вчинив Бог із ними.</span></p><p><span><sup>5 </sup>Але дехто, що ввірували з фарисейської партії, устали й сказали, що потрібно поганів обрізувати й наказати, щоб Закона Мойсеєвого берегли.</span></p><p><span><sup>6 </sup>І зібрались апостоли й старші, щоб розглянути справу оцю.</span></p><p><span><sup>7 </sup>Як велике ж змагання повстало, Петро встав і промовив до них: Мужі-браття, ви знаєте, що з давнішніх днів вибрав Бог поміж нами мене, щоб погани почули слово Євангелії через уста мої, та й увірували.</span></p><p><span><sup>8 </sup>І засвідчив їм Бог Серцезнавець, давши їм Духа Святого, як і нам,</span></p><p><span><sup>9 </sup>і між нами та ними різниці Він жадної не вчинив, очистивши вірою їхні серця.</span></p><p><span><sup>10 </sup>Отож, чого Бога тепер спокушуєте, щоб учням на шию покласти ярмо, якого ані наші отці, ані ми не здолали понести?</span></p><p><span><sup>11 </sup>Та ми віруємо, що спасемося благодаттю Господа Ісуса так само, як і вони.</span></p><p><span><sup>12 </sup>І вся громада замовкла, і слухали пильно Варнаву й Павла, що розповідали, які то знамена та чуда вчинив через них Бог між поганами!</span></p><p><span><sup>13 </sup>Як замовкли ж вони, то Яків озвався й промовив: Мужі-браття, послухайте також мене.</span></p><p><span><sup>14 </sup>Симон ось розповів, як зглянувся Бог від початку, щоб вибрати люд із поганів для Ймення Свого.</span></p><p><span><sup>15 </sup>І пророчі слова з цим погоджуються, як написано:</span></p><p><span><sup>16 </sup>Потому вернуся, і відбудую Давидову скинію занепалу, і відбудую руїни її, і наново поставлю її,</span></p><p><span><sup>17 </sup>щоб шукали Господа люди зосталі та всі народи, над якими Ім''я Моє кликано, говорить Господь, що чинить це все!</span></p><p><span><sup>18 </sup>Господеві відвіку відомі всі вчинки Його.</span></p><p><span><sup>19 </sup>Тому думаю я, щоб не турбувати поган, що до Бога навертаються,</span></p><p><span><sup>20 </sup>але написати до них, щоб стримувались від занечищення ідольського, та від блуду, і задушенини, і від крови.</span></p><p><span><sup>21 </sup>Бо своїх проповідників має Мойсей по містах здавендавна, і щосуботи читають його в синагогах.</span></p><p><span><sup>22 </sup>Тоді постановили апостоли й старші з цілою Церквою вибрати мужів із них, і послати до Антіохії з Павлом та Варнавою Юду, що зветься Варсавва, і Силу, мужів проводирів між братами,</span></p><p><span><sup>23 </sup>написавши своїми руками оце: Апостоли й старші брати до братів, що з поган в Антіохії, і Сирії, і Кілікії: Вітаємо вас!</span></p><p><span><sup>24 </sup>Через те, що ми чули, що деякі з вас, яким ми того не доручували, стурбували наукою вас, і захитали вам душі,</span></p><p><span><sup>25 </sup>то ми постановили однодушно, зібравшися, щоб обраних мужів послати до вас із коханими нашими Варнавою та Павлом,</span></p><p><span><sup>26 </sup>людьми тими, що душі свої віддали за Ім''я Господа нашого Ісуса Христа.</span></p><p><span><sup>27 </sup>Тож ми Юду та Силу послали, що вияснять усно те саме.</span></p><p><span><sup>28 </sup>Бо зволилось Духові Святому і нам, тягару вже ніякого не накладати на вас, окрім цього необхідного:</span></p><p><span><sup>29 </sup>стримуватися від ідольських жертов та крови, і задушенини, та від блуду. Оберегаючися від того, ви зробите добре. Бувайте здорові!...</span></p><p><span><sup>30 </sup>Посланці ж прийшли в Антіохію, і, зібравши народ, доручили листа.</span></p><p><span><sup>31 </sup>А перечитавши, раділи з потішення того.</span></p><p><span><sup>32 </sup>А Юда та Сила, самі бувши пророками, частим словом підбадьорували та зміцняли братів.</span></p><p><span><sup>33 </sup>А як перебули вони там якийсь час, то брати їх відпустили з миром до тих, хто їх вислав.</span></p><p><span><sup>34 </sup>Але Сила схотів лишитися там, а Юда вернувся до Єрусалиму.</span></p><p><span><sup>35 </sup>А Павло з Варнавою в Антіохії жили, навчаючи та благовістячи разом із іншими багатьома Слово Господнє.</span></p><p><span><sup>36 </sup>А по декількох днях промовив Павло до Варнави: Ходімо знов, і відвідаймо наших братів у кожному місті, де ми провіщали Слово Господнє, як вони пробувають.</span></p><p><span><sup>37 </sup>А Варнава хотів був узяти з собою Івана, що званий був Марком.</span></p><p><span><sup>38 </sup>Та Павло вважав за потрібне не брати з собою того, хто від них відлучився з Памфілії, та з ними на працю не йшов.</span></p><p><span><sup>39 </sup>І повстала незгода, і розлучились вони між собою. Тож Варнава взяв Марка, і поплинув до Кіпру.</span></p><p><span><sup>40 </sup>А Павло вибрав Силу й пішов, Божій благодаті братами доручений.</span></p><p><span><sup>41 </sup>І проходив він Сирію та Кілікію, Церкви зміцнюючи.</span></p>'

---

Звісно, люди не досконалі, і незабаром у Церкві виникли проблеми. По-перше, не всі раділи з того, що до Церкви почали приєднуватися навернені язичники. Розбіжності виникли не з питання необхідності проповідувати Євангеліє язичникам, а через вимоги до язичників, котрі бажали приєднатися до Церкви. Деякі вважали, що віра в Ісуса ще не дає людині права називатися християнином; віру, на їхню думку, необхідно доповнити обрізанням та дотриманням Мойсеєвого закону. (В уривку <a class="verse" verse="Дії 10:1-11:18">Дії 10:1-11:18</a> можна побачити масштаби розділення між юдеями та язичниками, які по-різному реагували на досвід Петра з Корнилієм).

Офіційні візити з Єрусалима уповноважених осіб, котрі ознайомилися з плодами праці Пилипа серед самарян (<a class="verse" verse="Дії 8:14">Дії 8:14</a>) та роботою з язичниками в Антіохії (<a class="verse" verse="Дії 11:22">Дії 11:22</a>), указують на зацікавлення апостолів у зв’язку з прийняттям неюдеїв до християнської громади. Проте реакція на хрещення Петром Корнилія, необрізаного римського офіцера, свідчить про розбіжності в поглядах серед юдеїв-християн з питання навернення язичників у християнство. Якщо приєднання до Церкви окремих язичників, таких як Корнилій, викликало певний дискомфорт у деяких віруючих, то невтомні зусилля Павла приєднати до Церкви якомога більше язичників на підставі тільки віри в Ісуса привели до навмисних спроб підірвати служіння Павла.

`Яким чином деякі віруючі з Юдеї намагалися протидіяти праці Павла серед навернених язичників у Антіохії? <a class="verse" verse="Дії 15:1-5">Дії 15:1-5</a>.`

Хоч Єрусалимський собор зрештою підтримав позицію Павла в питанні щодо обрізання (див. <a class="verse" verse="Дії 15">Дії 15</a>), протистояння служінню апостола тривало. Через сім років, під час останнього візиту Павла до Єрусалима, деякі віруючі все ще з підозрою ставилися до його служіння. Крім того, коли Павло був у храмі, його ледь не вбили, оскільки юдеї з Азії закричали: «Мужі ізраїльські, допоможіть! Це людина, що всіх усюди навчає проти народу, Закону і цього місця! Та ще й греків увів до храму і збезчестив це святе місце!» (<a class="verse" verse="Дії 21:28">Дії 21:28</a>; див. також 21:20, 21).

`Поставте себе на місце віруючих юдеїв, стурбованих ученням Павла. Чим були зумовлені їхні занепокоєння та протидія? Який урок ми можемо почерпнути щодо власних упереджених ідей, пов’язаних із культурою та релігією? Як нам уникнути помилок, котрі можливі навіть при добрих намірах?`
