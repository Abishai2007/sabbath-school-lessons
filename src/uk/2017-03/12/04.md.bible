---
title: 'Діла тіла'
date: 12/09/2017
bible:
    -
        name: UKR.
        verses:
            'До галатів 5:18-26': '<h3> <span>До галатів 5:18-26</span></h3><p><span><sup>18 </sup>Коли ж дух вас провадить, то ви не під Законом.</span></p><p><span><sup>19 </sup>Учинки тіла явні, то є: перелюб, нечистість, розпуста,</span></p><p><span><sup>20 </sup>ідолослуження, чари, ворожнечі, сварка, заздрість, гнів, суперечки, незгоди, єресі,</span></p><p><span><sup>21 </sup>завидки, п''янство, гулянки й подібне до цього. Я про це попереджую вас, як і попереджав був, що хто чинить таке, не вспадкують вони Царства Божого!</span></p><p><span><sup>22 </sup>А плід духа: любов, радість, мир, довготерпіння, добрість, милосердя, віра,</span></p><p><span><sup>23 </sup>лагідність, здержливість: Закону нема на таких!</span></p><p><span><sup>24 </sup>А ті, що Христові Ісусові, розп''яли вони тіло з пожадливостями та з похотями.</span></p><p><span><sup>25 </sup>Коли духом живемо, то й духом ходімо!</span></p><p><span><sup>26 </sup>Не будьмо чванливі, не дражнімо один одного, не завидуймо один одному!</span></p>'
            'До галатів 5:19-24': '<h3> <span>До галатів 5:19-24</span></h3><p><span><sup>19 </sup>Учинки тіла явні, то є: перелюб, нечистість, розпуста,</span></p><p><span><sup>20 </sup>ідолослуження, чари, ворожнечі, сварка, заздрість, гнів, суперечки, незгоди, єресі,</span></p><p><span><sup>21 </sup>завидки, п''янство, гулянки й подібне до цього. Я про це попереджую вас, як і попереджав був, що хто чинить таке, не вспадкують вони Царства Божого!</span></p><p><span><sup>22 </sup>А плід духа: любов, радість, мир, довготерпіння, добрість, милосердя, віра,</span></p><p><span><sup>23 </sup>лагідність, здержливість: Закону нема на таких!</span></p><p><span><sup>24 </sup>А ті, що Христові Ісусові, розп''яли вони тіло з пожадливостями та з похотями.</span></p>'
            'Від Марка 7:21, 22': '<h3> <span>Від Марка 7:21</span></h3><p><span><sup>21 </sup>Бо зсередини, із людського серця виходять лихі думки, розпуста, крадіж, душогубства,</span></p><h3> <span>Від Марка 7:22</span></h3><p><span><sup>22 </sup>перелюби, здирства, лукавства, підступ, безстидства, завидющеє око, богозневага, гордощі, безум.</span></p>'
            '1 Тимофію 3:2, 3': '<h3> <span>1 Тимофію 3:2</span></h3><p><span><sup>2 </sup>А єпископ має бути бездоганний, муж однієї дружини, тверезий, невинний, чесний, гостинний до приходнів, здібний навчати,</span></p><h3> <span>1 Тимофію 3:3</span></h3><p><span><sup>3 </sup>не п''яниця, не заводіяка, але тихий, несварливий, не сріблолюбець,</span></p>'
            'До галатів 5:21': '<h3> <span>До галатів 5:21</span></h3><p><span><sup>21 </sup>завидки, п''янство, гулянки й подібне до цього. Я про це попереджую вас, як і попереджав був, що хто чинить таке, не вспадкують вони Царства Божого!</span></p>'
            '1 Петра 4:3': '<h3> <span>1 Петра 4:3</span></h3><p><span><sup>3 </sup>Бо досить минулого часу, коли ви чинили волю поган, ходили в розпусті, у пожадливостях, у піяцтві, у гулянках, у піятиках, у беззаконних ідолослужбах.</span></p>'
            'Єремія 7:9': '<h3> <span>Єремія 7:9</span></h3><p><span><sup>9 </sup>Чи ви будете красти, вбивати й перелюб чинити, і присягати фальшиво, й кадити Ваалові, і ходити за іншими богами, яких ви не знаєте,</span></p>'

---

Змалювавши конфлікт між тілом і Духом, у текстах <a class="verse" verse="До галатів 5:18-26">До галатів 5:18-26</a> Павло розкриває природу цього протистояння, перелічуючи пороки та чесноти. Такий перелік був усталеним літературним жанром в юдейській та греко-романській літературі. Він указував, якої поведінки необхідно уникати та яких чеснот прагнути.

`Уважно проаналізуйте переліки пороків і чеснот у наведених уривках. У чому список Павла в <a class="verse" verse="До галатів 5:19-24">До галатів 5:19-24</a> подібний до них, а чим відрізняється? <a class="verse" verse="Єремія 7:9">Єремія 7:9</a>; Осії 4:2; <a class="verse" verse="Від Марка 7:21, 22">Від Марка 7:21, 22</a>; <a class="verse" verse="1 Тимофію 3:2, 3">1 Тимофію 3:2, 3</a>; <a class="verse" verse="1 Петра 4:3">1 Петра 4:3</a>; Об’явл. 21:8.`

Хоч Павло був добре знайомий з іншими переліками пороків і чеснот, його список вирізняється важливими особливостями.

По-перше, Павло протиставляє два переліки, називаючи список пороків «учинками тіла», а список чеснот – «плодом Духа». Це важлива різниця. Як пише Джеймс Данн, «тіло вимагає, а Дух дарує. Якщо один перелік дихає тривожним самовдоволенням і шаленим потуранням бажанням, то інший наповнений турботою про ближніх, спокоєм, стійкістю, надійністю. Один перелік зображує людські вчинки, інший – Божественну підтримку та благословення. А це свідчить про наступне: внутрішнє перетворення є джерелом відповідальної поведінки» (Послання до галатів, с. 308).

Друга вражаюча особливість переліків Павла полягає в тому, що про список пороків він навмисно говорить у множині: «учинки тіла», а словосполучення «плід Духа» використовує в однині. Ця відмінність дозволяє припустити, що життя за тілом може призвести тільки до розділення, безладдя, розбрату й розколу. А життя в царстві Духа, навпаки, дає один плід Духа, який виявляється в дев’яти чеснотах, що ведуть до єдності й цілісності.

Деякі віруючі часом заявляють: неважливо, як людина вірить у Бога, головне, щоб її віра була щирою. Ця концепція далека від істини. Складений Павлом перелік пороків свідчить про зворотне: неправильне знання про Бога веде до спотвореного розуміння релігії, моральності, сексуальної поведінки, а це руйнує стосунки. Більше того, людина ризикує втратити вічне життя (<a class="verse" verse="До галатів 5:21">До галатів 5:21</a>).

`Уважно прочитайте перелік «учинків тіла». Чи зауважили ви, що кожен із цих учинків є порушенням однієї або кількох Заповідей Десятислів’я?`