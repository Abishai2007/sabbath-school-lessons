---
title: '«Ходіть за Духом»'
date: 10/09/2017
bible:
    -
        name: UKR.
        verses:
            'Повторення Закону 13:4, 5': '<h3> <span>Повторення Закону 13:4</span></h3><p><span><sup>4 </sup>(13-5) За Господом, Богом вашим, будете ходити, і Його будете боятися, і заповіді його будете виконувати, і голосу Його будете слухатися, і Йому будете служити, і до Нього будете линути.</span></p><h3> <span>Повторення Закону 13:5</span></h3><p><span><sup>5 </sup>(13-6) А пророк той або той сновидець нехай буде забитий, бо намовляв на відступство від Господа, Бога вашого, що вивів вас із єгипетського краю й викупив вас з дому рабства, щоб звести тебе з дороги, що наказав тобі Господь, Бог твій, ходити нею; і вигубиш зло з-посеред себе.</span></p>'
            'До галатів 5:16, 18, 25': '<h3> <span>До галатів 5:16</span></h3><p><span><sup>16 </sup>І кажу: ходіть за духом, і не вчините пожадливости тіла,</span></p><h3> <span>До галатів 5:18</span></h3><p><span><sup>18 </sup>Коли ж дух вас провадить, то ви не під Законом.</span></p><h3> <span>До галатів 5:25</span></h3><p><span><sup>25 </sup>Коли духом живемо, то й духом ходімо!</span></p>'
            'До ефесян 4:1, 17': '<h3> <span>До ефесян 4:1</span></h3><p><span><span>4 </span>Отож, благаю вас я, в''язень у Господі, щоб ви поводилися гідно покликання, що до нього покликано вас,</span></p><h3> <span>До ефесян 4:17</span></h3><p><span><sup>17 </sup>Отже, говорю я це й свідкую в Господі, щоб ви більш не поводилися, як поводяться погани в марноті свого розуму,</span></p>'
            'До колоссян 1:10': '<h3> <span>До колоссян 1:10</span></h3><p><span><sup>10 </sup>щоб ви поводилися належно щодо Господа в усякому догодженні, в усякому доброму ділі приносячи плід і зростаючи в пізнанні Бога,</span></p>'
            'Дії 22:4; 24:14': '<h3> <span>Дії 22:4</span></h3><p><span><sup>4 </sup>Переслідував я аж до смерти цю путь, і в''язав, і до в''язниці вкидав чоловіків і жінок,</span></p><h3> <span>Дії 24:14</span></h3><p><span><sup>14 </sup>Але признаюсь тобі, що в дорозі оцій, яку звуть вони єрессю, я Богові отців служу так, що вірую всьому, що в Законі й у Пророків написане.</span></p>'
            'До галатів 5:16': '<h3> <span>До галатів 5:16</span></h3><p><span><sup>16 </sup>І кажу: ходіть за духом, і не вчините пожадливости тіла,</span></p>'
            'До римлян 13:13': '<h3> <span>До римлян 13:13</span></h3><p><span><sup>13 </sup>Як удень, поступаймо доброчесно, не в гульні та п''янстві, не в перелюбі та розпусті, не в сварні та заздрощах,</span></p>'
            'До галатів 5:18': '<h3> <span>До галатів 5:18</span></h3><p><span><sup>18 </sup>Коли ж дух вас провадить, то ви не під Законом.</span></p>'
            'Від Івана 14:6': '<h3> <span>Від Івана 14:6</span></h3><p><span><sup>6 </sup>Промовляє до нього Ісус: Я дорога, і правда, і життя. До Отця не приходить ніхто, якщо не через Мене.</span></p>'
            'До римлян 8:4': '<h3> <span>До римлян 8:4</span></h3><p><span><sup>4 </sup>щоб виконалось виправдання Закону на нас, що ходимо не за тілом, а за духом.</span></p>'
            'Єремія 44:23': '<h3> <span>Єремія 44:23</span></h3><p><span><sup>23 </sup>За те, що кадили ви, і що грішили Господеві, і не слухалися Господнього голосу, і не ходили Законом Його й Його правом та свідоцтвами Його, тому спіткало вас оце зло, як бачите цього дня.</span></p>'
            'Вихід 16:4': '<h3> <span>Вихід 16:4</span></h3><p><span><sup>4 </sup>І промовив Господь до Мойсея: Ось Я спускатиму вам дощем хліб із неба, а народ виходитиме й щоденно збиратиме, скільки треба на день, щоб випробувати його, чи буде він ходити в Моєму Законі, чи ні.</span></p>'
            'Левит 18:4': '<h3> <span>Левит 18:4</span></h3><p><span><sup>4 </sup>Ви виконуватимете устави Мої, і будете додержувати постанови Мої, щоб ними ходити. Я Господь, Бог ваш!</span></p>'
            'Дії 11:26': '<h3> <span>Дії 11:26</span></h3><p><span><sup>26 </sup>А знайшовши, привів в Антіохію. І збирались у Церкві вони цілий рік, і навчали багато народу, і в Антіохії найперш християнами названо учнів.</span></p>'

---

`Прочитайте текст <a class="verse" verse="До галатів 5:16">До галатів 5:16</a> у перекладі Івана Огієнка. Як слово «ходіть» пов’язане з життям за вірою? <a class="verse" verse="Повторення Закону 13:4, 5">Повторення Закону 13:4, 5</a>; <a class="verse" verse="До римлян 13:13">До римлян 13:13</a>; <a class="verse" verse="До ефесян 4:1, 17">До ефесян 4:1, 17</a>; <a class="verse" verse="До колоссян 1:10">До колоссян 1:10</a>.`

«Ходити» – це метафора зі Старого Завіту, яка відображає поведінку людини. Як юдей, Павло часто використовує цю метафору у своїх посланнях для змалювання поводження християн. Імовірно, ця метафора також була пов’язана з першою назвою ранньої Церкви. Перш ніж послідовників Христа почали називати християнами (<a class="verse" verse="Дії 11:26">Дії 11:26</a>), їх ще називали послідовниками «вчення Дороги» (<a class="verse" verse="Від Івана 14:6">Від Івана 14:6</a>; <a class="verse" verse="Дії 22:4; 24:14">Дії 22:4; 24:14</a>). Це означає, що на самому початку християнство було не просто кодексом теологічних вірувань з Ісусом у центрі, але також «дорогою» життя, якою слід іти.

`Як слова «жити», «ходити», «водити» в посланнях Павла відрізняються від старозавітного розуміння? Порівняйте <a class="verse" verse="Вихід 16:4">Вихід 16:4</a>; <a class="verse" verse="Левит 18:4">Левит 18:4</a>; <a class="verse" verse="Єремія 44:23">Єремія 44:23</a> з <a class="verse" verse="До галатів 5:16, 18, 25">До галатів 5:16, 18, 25</a>; <a class="verse" verse="До римлян 8:4">До римлян 8:4</a>.`

У Старому Завіті, коли йдеться про поведінку, використано не просто слово «ходити», а більш конкретний вислів: «ходити в Законі». Юридичний термін галаха юдеї застосовували до приписів та правил, установлених законом і рабинською традицією. Хоч зазвичай це слово перекладають як «юдейський закон», воно походить від єврейського слова «ступати» і дослівно означає «шлях, яким ідуть».

Слова Павла «живіть духом» не суперечать дотриманню Закону. Апостол не закликає християн порушувати Закон, не виступає проти Закону та його дотримання. Він був проти законницького ставлення, коли сам Закон хибно розуміли й використовували. Справжнього послуху, якого бажає Бог, можна досягнути за допомогою не зовнішньої поведінки, а внутрішнього спонукання, натхненого Святим Духом (<a class="verse" verse="До галатів 5:18">До галатів 5:18</a>).

`Яким був ваш досвід «жити духом»? Як ви це робили? Що у вашому житті ускладнює таку поведінку?`