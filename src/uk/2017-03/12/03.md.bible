---
title: 'Боротьба християнина'
date: 11/09/2017
bible:
    -
        name: UKR.
        verses:
            'До галатів 5:17': '<h3> <span>До галатів 5:17</span></h3><p><span><sup>17 </sup>бо тіло бажає противного духові, а дух противного тілу, і супротивні вони один одному, щоб ви чинили не те, чого хочете.</span></p>'
            'До римлян 8:7': '<h3> <span>До римлян 8:7</span></h3><p><span><sup>7 </sup>думка бо тілесна ворожнеча на Бога, бо не кориться Законові Божому, та й не може.</span></p>'
            'Від Івана 3:6': '<h3> <span>Від Івана 3:6</span></h3><p><span><sup>6 </sup>Що вродилося з тіла є тіло, що ж уродилося з Духа є дух.</span></p>'
            'До римлян 7': '<h3> <span>До римлян 7</span></h3><p><span><span>7 </span>Чи ви не знаєте, браття, бо говорю тим, хто знає Закона, що Закон панує над людиною, поки вона живе?</span></p><p><span><sup>2 </sup>Бо заміжня жінка, поки живе чоловік, прив''язана до нього Законом; а коли помре чоловік, вона звільняється від закону чоловіка.</span></p><p><span><sup>3 </sup>Тому то, поки живе чоловік, вона буде вважатися перелюбницею, якщо стане дружиною іншому чоловікові; коли ж чоловік помре, вона вільна від Закону, і не буде перелюбницею, якщо стане за дружину іншому чоловікові.</span></p><p><span><sup>4 </sup>Так, мої браття, і ви вмерли для Закону через тіло Христове, щоб належати вам іншому, Воскреслому з мертвих, щоб приносити плід Богові.</span></p><p><span><sup>5 </sup>Бо коли ми жили за тілом, то пристрасті гріховні, що походять від Закону, діяли в наших членах, щоб приносити плід смерти.</span></p><p><span><sup>6 </sup>А тепер ми звільнились від Закону, умерши для того, чим були зв''язані, щоб служити нам обновленням духа, а не старістю букви.</span></p><p><span><sup>7 </sup>Що ж скажемо? Чи Закон то гріх? Зовсім ні! Але я не пізнав гріха, як тільки через Закон, бо я не знав би пожадливости, коли б Закон не наказував: Не пожадай.</span></p><p><span><sup>8 </sup>Але гріх, узявши привід від заповіді, зробив у мені всяку пожадливість, бо без Закону гріх мертвий.</span></p><p><span><sup>9 </sup>А я колись жив без Закону, але, коли прийшла заповідь, то гріх ожив,</span></p><p><span><sup>10 </sup>а я вмер; і сталася мені та заповідь, що для життя, на смерть,</span></p><p><span><sup>11 </sup>бо гріх, узявши причину від заповіді, звів мене, і нею вмертвив.</span></p><p><span><sup>12 </sup>Тому то Закон святий, і заповідь свята, і праведна, і добра.</span></p><p><span><sup>13 </sup>Тож чи добре стало мені смертю? Зовсім ні! Але гріх, щоб стати гріхом, приніс мені смерть добром, щоб гріх став міцно грішний через заповідь.</span></p><p><span><sup>14 </sup>Бо ми знаємо, що Закон духовний, а я тілесний, проданий під гріх.</span></p><p><span><sup>15 </sup>Бо що я виконую, не розумію; я бо чиню не те, що хочу, але що ненавиджу, те я роблю.</span></p><p><span><sup>16 </sup>А коли роблю те, чого я не хочу, то згоджуюсь із Законом, що він добрий,</span></p><p><span><sup>17 </sup>а тому вже не я це виконую, але гріх, що живе в мені.</span></p><p><span><sup>18 </sup>Знаю бо, що не живе в мені, цебто в тілі моїм, добре; бо бажання лежить у мені, але щоб виконати добре, того не знаходжу.</span></p><p><span><sup>19 </sup>Бо не роблю я доброго, що хочу, але зле, чого не хочу, це чиню.</span></p><p><span><sup>20 </sup>Коли ж я роблю те, чого не хочу, то вже не я це виконую, але гріх, що живе в мені.</span></p><p><span><sup>21 </sup>Тож знаходжу закона, коли хочу робити добро, що зло лежить у мені.</span></p><p><span><sup>22 </sup>Бо маю задоволення в Законі Божому за внутрішнім чоловіком,</span></p><p><span><sup>23 </sup>та бачу інший закон у членах своїх, що воює проти закону мого розуму, і полонить мене законом гріховним, що знаходиться в членах моїх.</span></p><p><span><sup>24 </sup>Нещасна я людина! Хто мене визволить від тіла цієї смерти?</span></p><p><span><sup>25 </sup>Дякую Богові через Ісуса Христа, Господа нашого. Тому то я сам служу розумом Законові Божому, але тілом закону гріховному...</span></p>'

---

`«Бо тіло бажає протилежного духові, а дух – протилежного тілу: вони протидіють одне одному, щоб ви не чинили того, чого бажаєте» (<a class="verse" verse="До галатів 5:17">До галатів 5:17</a>). Чи переживали ви у своєму житті жорстоку реальність цього факту?`

Не всі провадять описану Павлом боротьбу. Його слова стосуються суперечливих почуттів, які переживають християни. Оскільки люди народжуються з бажанням догоджати «тілесним задумам» (<a class="verse" verse="До римлян 8:7">До римлян 8:7</a>), духовний конфлікт з’являється лише тоді, коли ми знову народжуємося від Духа (<a class="verse" verse="Від Івана 3:6">Від Івана 3:6</a>). Це не означає, що нехристияни ніколи не відчувають моральних суперечностей. Звичайно, вони переживають їх і стикаються з ними, проте ці конфлікти також є результатом дії Святого Духа, Котрий впливає на серця людей, спонукуючи їх до добра. Однак боротьба християн має інший вимір, адже віруючий володіє двома конфліктними началами – тілом і Духом.

Протягом усієї історії християни бажали відпочити від такої боротьби. Деякі намагалися вирішити цей конфлікт, залишаючи суспільство. Інші говорили, що грішну людську натуру можна викорінити завдяки новому духовному народженню. Обидві думки помилкові. Хоч за допомогою сили Святого Духа ми, безперечно, можемо придушити бажання тіла, але конфлікт триватиме, приймаючи різні форми, доки ми не одержимо нове тіло під час Другого приходу. Відокремлення від людського суспільства не допоможе, бо куди б людина не пішла, боротьбу вона несе в самій собі, і ця боротьба триватиме до смерті людини, а в глобальному масштабі – до Другого приходу.

Описуючи в <a class="verse" verse="До римлян 7">До римлян 7</a> внутрішній конфлікт християн, який не дає їм робити те, що вони хочуть, Павло наголошує на серйозності цього конфлікту. Наше духовне єство бажає духовного і ненавидить тілесне, а тілесне прагне до тілесного та протистоїть духовному. А оскільки навернений розум надто слабкий, щоб самостійно протистояти тілу, єдина надія полягає в тому, аби придушувати гріховні бажання і щодня об’єднуватися зі Святим Духом у боротьбі проти нашої гріховної сутності. Саме тому Павло наполегливо закликає нас жити за Духом.

`На підставі власного досвіду духовної боротьби, яку пораду ви можете дати християнинові, котрий намагається перемогти в цьому нескінченному конфлікті?`