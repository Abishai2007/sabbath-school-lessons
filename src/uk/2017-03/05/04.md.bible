---
title: 'Визнаний праведним'
date: 25/07/2017
bible:
    -
        name: UKR.
        verses:
            'До римлян 4:3-6, 8-11, 22-24': '<h3> <span>До римлян 4:3-6</span></h3><p><span><sup>3 </sup>Що бо Писання говорить? Увірував Авраам Богові, і це йому залічено в праведність.</span></p><p><span><sup>4 </sup>А заплата виконавцеві не рахується з милости, але з обов''язку.</span></p><p><span><sup>5 </sup>А тому, хто не виконує, але вірує в Того, Хто виправдує нечестивого, віра його порахується в праведність.</span></p><p><span><sup>6 </sup>Як і Давид називає блаженною людину, якій рахує Бог праведність без діл:</span></p><h3> <span>До римлян 4:8-11</span></h3><p><span><sup>8 </sup>Блаженна людина, якій Господь не порахує гріха!</span></p><p><span><sup>9 </sup>Чи ж це блаженство з обрізання чи з необрізання? Бо говоримо, що віра залічена Авраамові в праведність.</span></p><p><span><sup>10 </sup>Як же залічена? Як був в обрізанні, чи в необрізанні? Не в обрізанні, але в необрізанні!</span></p><p><span><sup>11 </sup>І прийняв він ознаку обрізання, печать праведности через віру, що її в необрізанні мав, щоб йому бути отцем усіх віруючих, хоч були необрізані, щоб і їм залічено праведність,</span></p><h3> <span>До римлян 4:22-24</span></h3><p><span><sup>22 </sup>Тому й залічено це йому в праведність.</span></p><p><span><sup>23 </sup>Та не написано за нього одного, що залічено йому,</span></p><p><span><sup>24 </sup>а за нас, залічиться й нам, що віруємо в Того, Хто воскресив із мертвих Ісуса, Господа нашого,</span></p>'
            'До галатів 3:6': '<h3> <span>До галатів 3:6</span></h3><p><span><sup>6 </sup>Так як Авраам був увірував в Бога, і це залічено за праведність йому.</span></p>'
            'Буття 15:6': '<h3> <span>Буття 15:6</span></h3><p><span><sup>6 </sup>І ввірував Аврам Господеві, а Він залічив йому те в праведність.</span></p>'

---

`Бажаючи за допомогою Писання підтвердити істинність вістки Євангелія, чому Павло насамперед звертається до досвіду Авраама? <a class="verse" verse="До галатів 3:6">До галатів 3:6</a>.`

Авраам — центральна постать у юдаїзмі. Він був не просто батьком єврейського народу. Євреї вважали його прикладом істинного юдея. Багато хто з них вірив не тільки в те, що визначальною рисою його характеру був послух, але також що завдяки цьому послухові Бог назвав Авраама праведним. Адже Авраам залишив свою батьківщину та близьких, прийняв обрізання і був готовий навіть принести в жертву свого сина за Божою вказівкою. Оце послух! Наполягаючи на обрізанні, противники Павла, мабуть, наводили ці аргументи.

Так, послух Авраама гідний захоплення, але Павло дев’ять разів згадує Авраама в Посланні до галатів у зв’язку з його вірою, а не з дотриманням Закону.

`Проаналізуйте, як Павло цитує <a class="verse" verse="Буття 15:6">Буття 15:6</a>. Що він має на увазі, кажучи, що віра Авраама зарахована йому за праведність? Див. також <a class="verse" verse="До римлян 4:3-6, 8-11, 22-24">До римлян 4:3-6, 8-11, 22-24</a>.`

Якщо слово «оправдання» запозичене з юридичної термінології, то слово «зарахувати» вживають у діловій лексиці. Цей термін може означати «давати в кредит» або «переказувати комусь гроші». Воно використане не тільки в <a class="verse" verse="До галатів 3:6">До галатів 3:6</a> стосовно Авраама, але вживається ще 11 разів стосовно патріархів. Його можна перекласти як «зарахувати», «приписати».

Відповідно до метафори Павла, на наш рахунок «переказана» праведність. Ми не заслужили її, вона дарована нам Богом. Проте виникає запитання: на якій підставі Бог вважає нас праведними? На підставі нашого послуху, як стверджували противники Павла? Ні. Яким би важливим не був послух Авраама, у Святому Письмі сказано, що Бог вважав його праведним завдяки його вірі, яка стала відгуком на Божі дії.

Біблія свідчить ясно і недвозначно: послух Авраама був не підставою оправдання, а його наслідком. Патріарх здійснював усі ці вчинки не для того, щоб оправдатися перед Богом і заслужити Його прихильність, а тому, що вже був оправданий. Оправдання веде до послуху, а не навпаки.

`Що означає фраза: «Ми оправдуємося не своїми ділами, але завдяки тому, що Христос здійснив задля нас». Чому ця вістка є доброю? Як ми можемо навчитися приймати цю істину та вірити, що вона стосується кожного з нас особисто?`
