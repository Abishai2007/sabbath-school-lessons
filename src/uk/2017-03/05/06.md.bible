---
title: 'Викуплення від прокляття'
date: 27/07/2017
bible:
    -
        name: UKR.
        verses:
            '1 до коринтян 6:20; 7:23': '<h3> <span>1 до коринтян 6:20</span></h3><p><span><sup>20 </sup>Бо дорого куплені ви. Отож прославляйте Бога в тілі своєму та в дусі своєму, що Божі вони!</span></p><h3> <span>1 до коринтян 7:23</span></h3><p><span><sup>23 </sup>Ви дорого куплені, тож не ставайте рабами людей!</span></p>'
            'Повторення Закону 21:23': '<h3> <span>Повторення Закону 21:23</span></h3><p><span><sup>23 </sup>то труп його не буде ночувати на дереві, але конче поховаєш його того дня, бо повішений Боже прокляття, і ти не занечистиш своєї землі, яку Господь, Бог твій, дає тобі на спадок.</span></p>'
            '2 до коринтян 5:21': '<h3> <span>2 до коринтян 5:21</span></h3><p><span><sup>21 </sup>Бо Того, Хто не відав гріха, Він учинив за нас гріхом, щоб стали ми Божою правдою в Нім!</span></p>'
            'До галатів 3:9-14': '<h3> <span>До галатів 3:9-14</span></h3><p><span><sup>9 </sup>Тому ті, хто від віри, будуть поблагословлені з вірним Авраамом.</span></p><p><span><sup>10 </sup>А всі ті, хто на діла Закону покладається, вони під прокляттям. Бо написано: Проклятий усякий, хто не триває в усьому, що написано в книзі Закону, щоб чинити оте!</span></p><p><span><sup>11 </sup>А що перед Богом Законом ніхто не виправдується, то це ясно, бо праведний житиме вірою.</span></p><p><span><sup>12 </sup>А Закон не від віри, але хто чинитиме те, той житиме ним.</span></p><p><span><sup>13 </sup>Христос відкупив нас від прокляття Закону, ставши прокляттям за нас, бо написано: Проклятий усякий, хто висить на дереві,</span></p><p><span><sup>14 </sup>щоб Авраамове благословення в Ісусі Христі поширилося на поган, щоб обітницю Духа прийняти нам вірою.</span></p>'
            'До галатів 3:13': '<h3> <span>До галатів 3:13</span></h3><p><span><sup>13 </sup>Христос відкупив нас від прокляття Закону, ставши прокляттям за нас, бо написано: Проклятий усякий, хто висить на дереві,</span></p>'
            'До галатів 3:10': '<h3> <span>До галатів 3:10</span></h3><p><span><sup>10 </sup>А всі ті, хто на діла Закону покладається, вони під прокляттям. Бо написано: Проклятий усякий, хто не триває в усьому, що написано в книзі Закону, щоб чинити оте!</span></p>'
            'Від Івана 3:16': '<h3> <span>Від Івана 3:16</span></h3><p><span><sup>16 </sup>Так бо Бог полюбив світ, що дав Сина Свого Однородженого, щоб кожен, хто вірує в Нього, не згинув, але мав життя вічне.</span></p>'
            'До римлян 3:23': '<h3> <span>До римлян 3:23</span></h3><p><span><sup>23 </sup>бо всі згрішили, і позбавлені Божої слави,</span></p>'
            '1 Петра 2:24': '<h3> <span>1 Петра 2:24</span></h3><p><span><sup>24 </sup>Він тілом Своїм Сам підніс гріхи наші на дерево, щоб ми вмерли для гріхів та для праведности жили; Його ранами ви вздоровилися.</span></p>'
            'Дії 5:30': '<h3> <span>Дії 5:30</span></h3><p><span><sup>30 </sup>Бог наших отців воскресив нам Ісуса, Якому ви смерть були заподіяли, повісивши на дереві.</span></p>'

---

_<a class="verse" verse="До галатів 3:9-14">До галатів 3:9-14</a>_

Безперечно, противників Павла здивувало його сміливе висловлювання в <a class="verse" verse="До галатів 3:10">До галатів 3:10</a>. Вони аж ніяк не допускали, що перебувають під прокляттям. Навпаки, за свій послух очікували нагороди і благословення. Однак Павло однозначно каже: «А ті, що живуть ділами Закону, перебувають під прокляттям; бо написано, що проклятий кожний, хто не дотримується всіх приписів книги Закону, щоб їх виконувати».

Павло наводить дві абсолютно протилежні ідеї оправдання: оправдання вірою та оправдання ділами. Якщо людина бажає покладатися винятково на своє дотримання Закону, аби Бог її прийняв, їй необхідно постійно дотримуватися всього Закону в думках, спонуканнях, словах і вчинках. У нас немає можливості вибирати, що із Закону слід виконувати, а що можна проігнорувати. І ми не можемо розраховувати на те, що Бог дивитиметься крізь пальці на наші випадкові помилки. Або все, або нічого — третього не існує!

Звичайно, це погана новина не тільки для язичників, а й для противників Павла, котрі покладалися на Закон, «адже всі згрішили й позбавлені Божої слави» (<a class="verse" verse="До римлян 3:23">До римлян 3:23</a>). Як би ретельно ми не намагалися своїми силами дотримуватися Закону, він може тільки засудити нас як злочинців.

`Яким чином Христос звільнив нас від прокляття Закону? Див. <a class="verse" verse="До галатів 3:13">До галатів 3:13</a>; <a class="verse" verse="2 до коринтян 5:21">2 до коринтян 5:21</a>.`

Павло наводить ще одну метафору, аби пояснити, що Бог здійснив для нас у Христі. Слово «викупити» вживали тоді, коли за гроші звільняли заручників або рабів. Оскільки плата за гріх — смерть, значить покаранням за порушення Закону є смертний вирок. Викуп за наше спасіння коштував Богові життя Його Сина (<a class="verse" verse="Від Івана 3:16">Від Івана 3:16</a>). Ісус звільнив нас від прокляття, узявши на Себе наші гріхи (див. <a class="verse" verse="1 до коринтян 6:20; 7:23">1 до коринтян 6:20; 7:23</a>). Він добровільно поніс наше прокляття, прийнявши за нас повне покарання за гріх (див. <a class="verse" verse="2 до коринтян 5:21">2 до коринтян 5:21</a>).

Павло цитує текст <a class="verse" verse="Повторення Закону 21:23">Повторення Закону 21:23</a> як біблійний доказ своїх слів. За юдейською традицією, людина була проклята Богом, якщо її страчували, повісивши на дереві. Смерть Ісуса на хресті стала наочним прикладом такого прокляття (див. <a class="verse" verse="Дії 5:30">Дії 5:30</a>; <a class="verse" verse="1 Петра 2:24">1 Петра 2:24</a>).

Не дивно, що хрест Христа став каменем спотикання для багатьох євреїв, котрі не могли сприйняти ідею, що Месія був проклятий Богом. Проте в цьому й полягав Божий план. Так, Месія поніс прокляття, але не Своє, а наше!