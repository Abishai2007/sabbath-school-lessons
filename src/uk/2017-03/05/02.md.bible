---
title: '«Нерозумні Галати»'
date: 23/07/2017
bible:
    -
        name: UKR.
        verses:
            '1 до коринтян 1:23; 2:2': '<h3> <span>1 до коринтян 1:23</span></h3><p><span><sup>23 </sup>а ми проповідуємо Христа розп''ятого, для юдеїв згіршення, а для греків безумство,</span></p><h3> <span>1 до коринтян 2:2</span></h3><p><span><sup>2 </sup>бо я надумавсь нічого між вами не знати, крім Ісуса Христа, і Того розп''ятого...</span></p>'
            '2 до коринтян 4:4': '<h3> <span>2 до коринтян 4:4</span></h3><p><span><sup>4 </sup>для невіруючих, яким бог цього віку засліпив розум, щоб для них не засяяло світло Євангелії слави Христа, а Він образ Божий.</span></p>'
            'До галатів 3:1-5': '<h3> <span>До галатів 3:1-5</span></h3><p><span><span>3 </span>О, ви нерозумні галати! Хто вас звів не коритися правді, вас, яким перед очима Ісус Христос переднакреслений був, як ніби між вами розп''ятий?</span></p><p><span><sup>2 </sup>Це одне хочу знати від вас: чи ви прийняли Духа ділами Закону, чи із проповіді про віру?</span></p><p><span><sup>3 </sup>Чи ж ви аж такі нерозумні? Духом почавши, кінчите тепер тілом?</span></p><p><span><sup>4 </sup>Чи ви так багато терпіли надармо? Коли б тільки надармо!</span></p><p><span><sup>5 </sup>Отже, Той, Хто вам Духа дає й чуда чинить між вами, чи чинить ділами Закону, чи із проповіді про віру?</span></p>'
            'До галатів 3:1': '<h3> <span>До галатів 3:1</span></h3><p><span><span>3 </span>О, ви нерозумні галати! Хто вас звів не коритися правді, вас, яким перед очима Ісус Христос переднакреслений був, як ніби між вами розп''ятий?</span></p>'

---

`Прочитайте <a class="verse" verse="До галатів 3:1-5">До галатів 3:1-5</a>. Узагальніть зміст цих текстів? Чи не ризикуємо ми опинитися в такій самій духовній пастці, почавши добре, а потім удавшись до законництва?`

Багато сучасних перекладачів Біблії намагаються передати зміст слів Павла: «нерозумні галати» (в. 1). Використане апостолом грецьке слово дуже сильне – це аноетой, яке походить від слова ноус (розум). Дослівно воно означає «нерозумні», «нерозважливі». Галати не розмірковували. Однак Павло на цьому не зупиняється. Він заявляє: оскільки вони поводяться настільки нерозумно, тоді доречне запитання: хто так вплинув на них, що їхній розум і мислення виявилися настільки затуманеними? «Хто звів вас?» Слова, використані апостолом у цьому уривку, дозволяють припустити, що він вважав: головною причиною цієї проблеми був диявол (<a class="verse" verse="2 до коринтян 4:4">2 до коринтян 4:4</a>).

Галати знали, що спасіння походить тільки від Христа, однак вони вирішили відступити. І цей факт дуже засмутив Павла. Слово, перекладене в <a class="verse" verse="До галатів 3:1">До галатів 3:1</a> як «зображений», дослівно означає «наочно представлений» або «видимо зображений». Його використовували, коли йшлося про публічні відозви. Павло наголошує: хрест Христа був центром його проповіді й галати могли уявити собі розп’ятого Месію (<a class="verse" verse="1 до коринтян 1:23; 2:2">1 до коринтян 1:23; 2:2</a>). Апостол стверджує, що своїми діями галати відвертаються від Голгофського хреста.

Далі Павло протиставляє нинішню поведінку галатів їхній реакції, коли вони вперше почули про Христа й повірили в Нього. Апостол робить це за допомогою риторичних запитань. Яким чином вони одержали Духа, тобто як стали християнами? Чому Бог дарував їм Святого Духа? Чи тому, що вони заслужили це? Звісно ж, ні! Це було здійснено через їхню віру в Добру вістку про те, що Христос звершив заради кожного з них. Однак, увірувавши та зростаючи у вірі, чому тепер вони почали вважати, що повинні покладатися на свої діла, намагаючись заслужити спасіння?

`Чи не виникали у вас такі думки: «Я поводжуся правильно. Я – стійкий у вірі християнин, не роблю того і того... Я достатньо хороший для спасіння»? Чому мислити таким чином небезпечно?`
