---
title: 'Закон та обітниця'
date: 06/08/2017
bible:
    -
        name: UKR.
        verses:
            'Повторення Закону 6:24': '<h3> <span>Повторення Закону 6:24</span></h3><p><span><sup>24 </sup>І наказав нам Господь чинити всі ті постанови, щоб боятися Господа, Бога нашого, щоб було добре нам усі дні, щоб утримати нас при житті, як дня цього.</span></p>'
            'До римлян 3:9-19': '<h3> <span>До римлян 3:9-19</span></h3><p><span><sup>9 </sup>То що ж? Маємо перевагу? Анітрохи! Бож ми перед тим довели, що юдеї й геллени усі під гріхом,</span></p><p><span><sup>10 </sup>як написано: Нема праведного ані одного;</span></p><p><span><sup>11 </sup>нема, хто розумів би; немає, хто Бога шукав би,</span></p><p><span><sup>12 </sup>усі повідступали, разом стали непотрібні, нема доброчинця, нема ні одного!</span></p><p><span><sup>13 </sup>Гріб відкритий їхнє горло, язиком своїм кажуть неправду, отрута зміїна на їхніх губах,</span></p><p><span><sup>14 </sup>уста їхні повні прокляття й гіркоти!</span></p><p><span><sup>15 </sup>Швидкі їхні ноги, щоб кров проливати,</span></p><p><span><sup>16 </sup>руїна та злидні на їхніх дорогах,</span></p><p><span><sup>17 </sup>а дороги миру вони не пізнали!</span></p><p><span><sup>18 </sup>Нема страху Божого перед очима їхніми...</span></p><p><span><sup>19 </sup>А ми знаємо, що скільки говорить Закон, він говорить до тих, хто під Законом, щоб замкнути всякі уста, і щоб став увесь світ винний Богові.</span></p>'
            'До галатів 3:21': '<h3> <span>До галатів 3:21</span></h3><p><span><sup>21 </sup>Отож, чи ж Закон проти Божих обітниць? Зовсім ні! Якби бо був даний Закон, щоб він міг оживляти, то праведність справді була б від Закону!</span></p>'
            'До галатів 3:22': '<h3> <span>До галатів 3:22</span></h3><p><span><sup>22 </sup>Та все зачинило Писання під гріх, щоб віруючим була дана обітниця з віри в Ісуса Христа.</span></p>'
            'Від Івана 5:21': '<h3> <span>Від Івана 5:21</span></h3><p><span><sup>21 </sup>Бо як мертвих Отець воскрешає й оживлює, так і Син, кого хоче, оживлює.</span></p>'
            'До римлян 4:17': '<h3> <span>До римлян 4:17</span></h3><p><span><sup>17 </sup>як написано: Отцем багатьох народів Я поставив тебе, перед Богом, Якому він вірив, Який оживляє мертвих і кличе неіснуюче, як існуюче.</span></p>'
            '2 царів 5:7': '<h3> <span>2 царів 5:7</span></h3><p><span><sup>7 </sup>І сталося, як Ізраїлів цар перечитав цього листа, то роздер свої шати й сказав: Чи я Бог, щоб убивати чи лишати при житті, що той посилає до мене, щоб я вилікував чоловіка від прокази його? Тож знайте й дивіться це він шукає проти мене зачіпки.</span></p>'
            'Левит 18:5': '<h3> <span>Левит 18:5</span></h3><p><span><sup>5 </sup>І будете додержувати постанов Моїх та уставів Моїх, що людина їх виконує й ними живе. Я Господь!</span></p>'

---

**«То що, може, Закон є проти Божих обітниць?» (<a class="verse" verse="До галатів 3:21">До галатів 3:21</a>).**

Павло розумів, що на підставі його коментарів опоненти можуть дійти висновку, що він зневажливо ставиться до Закону або що його слова про пріоритет Божих обітниць – це лише завуальоване відкидання Закону. Тому він сам озвучує запитання, яке могло виникнути в його противників: «То що, може, Закон є проти Божих обітниць?» На це апостол відповідає рішучим «Зовсім ні!». Такий висновок безпідставний, оскільки Бог не може суперечити Собі. Творець дав і обітницю, і Закон. Одне жодним чином не суперечить іншому. У них різні ролі й функції в загальному Плані спасіння.

`Які помилкові поняття щодо ролі Закону мали противники Павла? Порівняйте <a class="verse" verse="До галатів 3:21">До галатів 3:21</a>; <a class="verse" verse="Левит 18:5">Левит 18:5</a> і <a class="verse" verse="Повторення Закону 6:24">Повторення Закону 6:24</a>.`

Ці люди вірили, що Закон може дати їм духовне життя. Імовірно, така думка ґрунтувалася на помилковому тлумаченні старозавітних текстів, наприклад, <a class="verse" verse="Левит 18:5">Левит 18:5</a> і <a class="verse" verse="Повторення Закону 6:24">Повторення Закону 6:24</a>, де Закон указує, як повинні жити люди, котрі перебувають у завіті з Богом. Однак у Біблії постійно наголошується, що здатністю «оживляти» володіє тільки Бог: Отець, Син і Святий Дух (<a class="verse" verse="2 царів 5:7">2 царів 5:7</a>; Неем. 9:6; <a class="verse" verse="Від Івана 5:21">Від Івана 5:21</a>; <a class="verse" verse="До римлян 4:17">До римлян 4:17</a>). Закон не може відродити духовне життя. Але це не означає, що Закон суперечить Божій обітниці.

Намагаючись довести неспроможність Закону давати життя, Павло в <a class="verse" verse="До галатів 3:22">До галатів 3:22</a> пише: «Але Писання замкнуло все під гріхом». У <a class="verse" verse="До римлян 3:9-19">До римлян 3:9-19</a> Павло наводить низку текстів зі Старого Завіту, аби проілюструвати, наскільки ми гріховні. Ці тексти розташовані в певному порядку. Апостол починає із самої суті проблеми гріха – егоїзму, яким уражені людські серця. Потім він говорить, що гріх має всеосяжний та універсальний характер.

Що він хоче сказати? Через масштаби поширення гріха та вимоги Божого Закону обітниця вічного життя може бути виконана для нас тільки по вірі в Ісуса Христа. Тут викладена істина, яка сприяла зародженню протестантської Реформації.

Хоч Закон не може нас спасти, обговоріть, які переваги та благословення несе в собі послух Законові.