---
title: 'Серце Павла'
date: 20/08/2017
bible:
    -
        name: UKR.
        verses:
            '2 до коринтян 5:20; 8:4; 10:2': '<h3> <span>2 до коринтян 5:20</span></h3><p><span><sup>20 </sup>Оце ми як посли замість Христа, ніби Бог благає через нас, благаємо замість Христа: примиріться з Богом!</span></p><h3> <span>2 до коринтян 8:4</span></h3><p><span><sup>4 </sup>із ревним благанням вони нас просили, щоб ми прийняли дар та спільність служіння святим.</span></p><h3> <span>2 до коринтян 10:2</span></h3><p><span><sup>2 </sup>І благаю, щоб я, прибувши, не осмілився надією, що нею я думаю сміливим бути проти деяких, що про нас вони гадають, ніби ми поступаєм за тілом.</span></p>'
            'До галатів 4:12-20': '<h3> <span>До галатів 4:12-20</span></h3><p><span><sup>12 </sup>Прошу я вас, браття, будьте, як я, бо й я такий самий, як ви. Нічим ви мене не покривдили!</span></p><p><span><sup>13 </sup>І знаєте ви, що в немочі тіла я перше звіщав вам Євангелію,</span></p><p><span><sup>14 </sup>ви ж моєю спокусою в тілі моїм не погордували, і мене не відкинули, але, немов Ангола Божого, ви прийняли мене, як Христа Ісуса!</span></p><p><span><sup>15 </sup>Тож де ваше тодішнє блаженство? Свідкую бо вам, що якби було можна, то ви вибрали б очі свої та мені віддали б!</span></p><p><span><sup>16 </sup>Чи ж я став для вас ворогом, правду говорячи вам?</span></p><p><span><sup>17 </sup>Недобре пильнують про вас, але вас відлучити хочуть, щоб ви пильнували про них.</span></p><p><span><sup>18 </sup>То добре, пильнувати про добре постійно, а не тільки тоді, як приходжу до вас.</span></p><p><span><sup>19 </sup>Дітки мої, я знову для вас терплю муки породу, поки образ Христа не відіб''ється в вас!</span></p><p><span><sup>20 </sup>Я хотів би тепер бути в вас та змінити свій голос, бо маю я сумнів за вас.</span></p>'
            'До галатів 4:19': '<h3> <span>До галатів 4:19</span></h3><p><span><sup>19 </sup>Дітки мої, я знову для вас терплю муки породу, поки образ Христа не відіб''ється в вас!</span></p>'

---

`Прочитайте <a class="verse" verse="До галатів 4:12-20">До галатів 4:12-20</a>. Яка головна думка текстів?`

Занепокоєння і тривога великим тягарем лежать на серці Павла. Він проникливо звертається до галатів (в. 12). Це звернення звучить відразу ж після його прохання: «Будьте, як я». На жаль, переклад вислову прошу вас не повністю передає весь багатогранний зміст грецького слова деомай. Хоч це слово можна перекласти як «просити», «умовляти», оригінал передає більш сильний відтінок розпачу, висловленого в проханні (див. <a class="verse" verse="2 до коринтян 5:20; 8:4; 10:2">2 до коринтян 5:20; 8:4; 10:2</a>). Павло, по суті, каже: «Благаю вас!»

Апостол турбується не просто про теологічні ідеї й доктринальні погляди. Він переживає за людей, котрі через його служіння прийшли до Христа. Апостол вважав їх більше ніж просто друзями або братами по вірі. Він був їхнім духовним батьком, а вони – його дітьми. Більше того, він порівнює своє занепокоєння щодо галатів із хвилюванням і муками, яких зазнає матір при народженні дитини (<a class="verse" verse="До галатів 4:19">До галатів 4:19</a>). Тепер, коли галати відійшли від істини, апостол знову переживає весь біль, бажаючи забезпечити їхнє благополуччя.

`До якої мети Павло провадив галатів? Якого результату він очікував від «пологів», які знову терпів заради них? <a class="verse" verse="До галатів 4:19">До галатів 4:19</a>.`

Апостол говорить про себе як про матір, котра очікує дитину. Слово «відобразиться» використовується як медичний термін, котрий позначає розвиток ембріона. Цією метафорою Павло пояснює, що означає бути християнином як в особистому, так і церковному житті. Бути послідовником Христа – це значно більше, ніж просто на словах визнавати віру. Християнин радикально змінюється з однією метою – стати відображенням Христа. Павло «шукав не незначних змін у галатах, а таких змін, щоб у їхньому житті виявився характер Христа» (Леон Морріс. Послання до галатів, с. 142).

`Чи виявляється характер Христа у вашому житті? Які сфери свого життя вам ще необхідно змінити?`
