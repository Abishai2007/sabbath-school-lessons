---
title: '«Будьте, як я»'
date: 21/08/2017
bible:
    -
        name: UKR.
        verses:
            '1 до коринтян 11:1': '<h3> <span>1 до коринтян 11:1</span></h3><p><span><span>11 </span>Будьте наслідувачами мене, як і я Христа!</span></p>'
            '2 до солунян 3:7-9': '<h3> <span>2 до солунян 3:7-9</span></h3><p><span><sup>7 </sup>Самі бо ви знаєте, як належить наслідувати нас. Бо ми поміж вами не сидні справляли,</span></p><p><span><sup>8 </sup>і хліба не їли ні в кого даремно, але в перевтомі й напруженні день і ніч працювали, щоб не бути нікому із вас тягарем,</span></p><p><span><sup>9 </sup>не тому, щоб ми влади не мали, але щоб себе за взірця дати вам, щоб нас ви наслідували.</span></p>'
            'До филипян 3:5-9': '<h3> <span>До филип''ян 3:5-9</span></h3><p><span><sup>5 </sup>обрізаний восьмого дня, з роду Ізраїля, з племени Веніяминового, єврей із євреїв, фарисей за Законом.</span></p><p><span><sup>6 </sup>Через горливість я був переслідував Церкву, бувши невинний, щодо правди в Законі.</span></p><p><span><sup>7 </sup>Але те, що для мене було за надбання, те ради Христа я за втрату вважав.</span></p><p><span><sup>8 </sup>Тож усе я вважаю за втрату ради переважного познання Христа Ісуса, мого Господа, що я ради Нього відмовився всього, і вважаю все за сміття, щоб придбати Христа,</span></p><p><span><sup>9 </sup>щоб знайтися в Нім не з власною праведністю, яка від Закону, але з тією, що з віри в Христа, праведністю від Бога за вірою,</span></p>'
            'До филипян 3:17': '<h3> <span>До филип''ян 3:17</span></h3><p><span><sup>17 </sup>Будьте до мене подібні, браття, і дивіться на тих, хто поводиться так, як маєте ви за взір нас.</span></p>'
            'До галатів 4:12': '<h3> <span>До галатів 4:12</span></h3><p><span><sup>12 </sup>Прошу я вас, браття, будьте, як я, бо й я такий самий, як ви. Нічим ви мене не покривдили!</span></p>'
            'Дії 26:28, 29': '<h3> <span>Дії 26:28</span></h3><p><span><sup>28 </sup>Агріппа ж Павлові: Ти малощо не намовляєш мене, щоб я став християнином...</span></p><h3> <span>Дії 26:29</span></h3><p><span><sup>29 </sup>А Павло: Благав би я Бога, щоб чи мало, чи багато, не тільки но ти, але й усі, хто чує сьогодні мене, зробились такими, як і я, крім оцих ланцюгів...</span></p>'
            'Дії 26:29': '<h3> <span>Дії 26:29</span></h3><p><span><sup>29 </sup>А Павло: Благав би я Бога, щоб чи мало, чи багато, не тільки но ти, але й усі, хто чує сьогодні мене, зробились такими, як і я, крім оцих ланцюгів...</span></p>'

---

`Прочитайте <a class="verse" verse="1 до коринтян 11:1">1 до коринтян 11:1</a>; <a class="verse" verse="До филипян 3:17">До филипян 3:17</a>; <a class="verse" verse="2 до солунян 3:7-9">2 до солунян 3:7-9</a>; <a class="verse" verse="Дії 26:28, 29">Дії 26:28, 29</a>. Яка думка із цих текстів відображена в <a class="verse" verse="До галатів 4:12">До галатів 4:12</a>? Як ми повинні її розуміти?`

Кілька разів у своїх посланнях Павло закликає християн наслідувати його. У кожній ситуації він виявляє себе авторитетним взірцем, який віруючі мають наслідувати. У текстах <a class="verse" verse="2 до солунян 3:7-9">2 до солунян 3:7-9</a> Павло на власному прикладі показує, як віруючі в Солуні повинні заробляти собі на життя, щоб не обтяжувати інших. У тексті <a class="verse" verse="1 до коринтян 11:1">1 до коринтян 11:1</a> Павло закликає коринтян наслідувати його приклад і насамперед шукати користі для інших. Однак його занепокоєння щодо галатів зовсім інше.

У тексті <a class="verse" verse="До галатів 4:12">До галатів 4:12</a> Павло не просить галатів наслідувати його. Він закликає їх «бути» такими, як він. Апостол наголошує на суті, а не на дії. Чому? Проблема в Галатії полягала не в аморальній поведінці або неугодному Богові способі життя, як це було в Коринті. Галатійське відступництво стосувалося самої суті християнства, його внутрішньої сутності, а не практичного життя. Павло не каже: «Поводьтеся, як я», натомість закликає: «Будьте, як я». З такими самими словами він звернувся до Ірода Агрипи II: «Чи трохи, чи багато, але благав би я Бога, щоб не тільки ти, а й усі, що сьогодні мене чують, стали такими, як я, за винятком оцих кайданів» (<a class="verse" verse="Дії 26:29">Дії 26:29</a>). Павло говорить про свій християнський досвід і віру, яка ґрунтувалася тільки на Христі. Він довіряє не своїм ділам Закону, а Христу, оскільки знає, що Господь здійснив для нього. Галати зосереджували увагу на своїй поведінці, а не на єдності з Ісусом.

І хоч Павло не уточнює, яким чином галати повинні стати такими, як він, ситуація в Галатії свідчить: ця вимога не стосувалася деталей його життя. Непокоячись про віру галатів, орієнтовану винятково на Закон, Павло, очевидно, мав на увазі надзвичайну любов, радість, свободу й упевненість у спасінні, які знайшов в Ісусі Христі. У світлі спасіння в Христі Павло навчився вважати все інше незначним (<a class="verse" verse="До филипян 3:5-9">До филипян 3:5-9</a>). Він хотів, щоб галати самі пережили такий досвід.

`Хто з людей подає вам хороший приклад? Які риси цієї людини ви вважаєте гідними наслідування і як можете краще розкрити їх у своєму житті?`