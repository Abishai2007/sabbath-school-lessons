---
title: 'Тоді і зараз'
date: 23/08/2017
bible:
    -
        name: UKR.
        verses:
            '2 до коринтян 4:7-12; 12:7-10': '<h3> <span>2 до коринтян 4:7-12</span></h3><p><span><sup>7 </sup>А ми маємо скарб цей у посудинах глиняних, щоб велич сили була Божа, а не від нас.</span></p><p><span><sup>8 </sup>У всьому нас тиснуть, та не потиснені ми; ми в важких обставинах, але не впадаємо в розпач.</span></p><p><span><sup>9 </sup>Переслідують нас, але ми не полишені; ми повалені, та не погублені.</span></p><p><span><sup>10 </sup>Ми завсіди носимо в тілі мертвість Ісусову, щоб з''явилося в нашому тілі й життя Ісусове.</span></p><p><span><sup>11 </sup>Бо завсіди нас, що живемо, віддають на смерть за Ісуса, щоб з''явилось Ісусове в нашому смертельному тілі.</span></p><p><span><sup>12 </sup>Тому то смерть діє в нас, а життя у вас.</span></p><h3> <span>2 до коринтян 12:7-10</span></h3><p><span><sup>7 </sup>А щоб я через пребагато об''явлень не величався, то дано мені в тіло колючку, посланця сатани, щоб бив в обличчя мене, щоб я не величався.</span></p><p><span><sup>8 </sup>Про нього три рази благав я Господа, щоб він відступився від мене.</span></p><p><span><sup>9 </sup>І сказав Він мені: Досить тобі Моєї благодаті, бо сила Моя здійснюється в немочі. Отож, краще я буду хвалитись своїми немочами, щоб сила Христова вселилася в мене.</span></p><p><span><sup>10 </sup>Тому любо мені перебувати в недугах, у прикростях, у бідах, у переслідуваннях, в утисках через Христа. Коли бо я слабий, тоді я сильний.</span></p>'
            '2 до коринтян 12:7-9': '<h3> <span>2 до коринтян 12:7-9</span></h3><p><span><sup>7 </sup>А щоб я через пребагато об''явлень не величався, то дано мені в тіло колючку, посланця сатани, щоб бив в обличчя мене, щоб я не величався.</span></p><p><span><sup>8 </sup>Про нього три рази благав я Господа, щоб він відступився від мене.</span></p><p><span><sup>9 </sup>І сказав Він мені: Досить тобі Моєї благодаті, бо сила Моя здійснюється в немочі. Отож, краще я буду хвалитись своїми немочами, щоб сила Христова вселилася в мене.</span></p>'
            'Від Івана 9:1, 2': '<h3> <span>Від Івана 9:1</span></h3><p><span><span>9 </span>А коли Він проходив, побачив чоловіка, що сліпим був з народження.</span></p><h3> <span>Від Івана 9:2</span></h3><p><span><sup>2 </sup>І спитали Його учні Його, говорячи: Учителю, хто згрішив: чи він сам, чи батьки його, що сліпим він родився?</span></p>'
            'До галатів 4:13': '<h3> <span>До галатів 4:13</span></h3><p><span><sup>13 </sup>І знаєте ви, що в немочі тіла я перше звіщав вам Євангелію,</span></p>'
            'До галатів 4:15': '<h3> <span>До галатів 4:15</span></h3><p><span><sup>15 </sup>Тож де ваше тодішнє блаженство? Свідкую бо вам, що якби було можна, то ви вибрали б очі свої та мені віддали б!</span></p>'
            'Від Луки 13:1-4': '<h3> <span>Від Луки 13:1-4</span></h3><p><span><span>13 </span>Того часу прийшли були дехто, та й розповіли Йому про галілеян, що їхню кров Пилат змішав був із їхніми жертвами.</span></p><p><span><sup>2 </sup>Ісус же сказав їм у відповідь: Чи ви думаєте, що оці галілеяни, що так постраждали, грішніші були від усіх галілеян?</span></p><p><span><sup>3 </sup>Ні, кажу вам; та коли не покаєтеся, то загинете всі так!</span></p><p><span><sup>4 </sup>Або ті вісімнадцять, що башта на них завалилась була в Сілоамі й побила їх, чи думаєте, що ті винні були більш за всіх, що в Єрусалимі живуть?</span></p>'
            'До галатів 3:1': '<h3> <span>До галатів 3:1</span></h3><p><span><span>3 </span>О, ви нерозумні галати! Хто вас звів не коритися правді, вас, яким перед очима Ісус Христос переднакреслений був, як ніби між вами розп''ятий?</span></p>'
            'До римлян 8:28': '<h3> <span>До римлян 8:28</span></h3><p><span><sup>28 </sup>І знаємо, що тим, хто любить Бога, хто покликаний Його постановою, усе допомагає на добре.</span></p>'

---

Стосунки Павла з віруючими в Галатії не завжди були такими складними. Павло пригадує час, коли вперше проповідував Євангеліє в Галатії. Він із задоволенням згадує добре ставлення галатів до нього. Що ж сталося?

`Які обставини могли вплинути на рішення Павла проповідувати в Галатії? <a class="verse" verse="До галатів 4:13">До галатів 4:13</a>.`

Імовірно, спочатку Павло не планував довго залишатися в Галатії. Однак у дорозі він занедужав і був змушений або залишатися в Галатії довше запланованого, або повернутися до Галатії для лікування. Чим саме хворів Павло, залишається таємницею. Одні вважають, що він заразився малярією, інші – що це могло бути захворювання очей. Таке припущення ґрунтується на словах Павла, що галати були готові вирвати свої очі й віддати йому (<a class="verse" verse="До галатів 4:15">До галатів 4:15</a>). Захворювання також могло бути пов’язане з «колючкою в тілі», про яку він пише в <a class="verse" verse="2 до коринтян 12:7-9">2 до коринтян 12:7-9</a>.

Від чого б не страждав Павло, він натякає: хвороба була такою неприємною, що для галатів стала випробуванням. У світі, де хворобу часто вважали знаком Божественного осуду (<a class="verse" verse="Від Івана 9:1, 2">Від Івана 9:1, 2</a>; <a class="verse" verse="Від Луки 13:1-4">Від Луки 13:1-4</a>), вона могла стати для галатів приводом відкинути Павла та його вістку. Однак вони від чистого серця прийняли апостола. Чому? Тому що проповідь про розп’ятого Христа (<a class="verse" verse="До галатів 3:1">До галатів 3:1</a>) і вплив Святого Духа торкнулися їхніх сердець. Як же тепер вони могли пояснити зміну свого ставлення до Павла?

`Чому Бог дозволив Павлові страждати? Як апостол міг служити іншим, якщо страждав сам? <a class="verse" verse="До римлян 8:28">До римлян 8:28</a>; <a class="verse" verse="2 до коринтян 4:7-12; 12:7-10">2 до коринтян 4:7-12; 12:7-10</a>.`

Якою б не була хвороба Павла, вона, очевидно, була серйозною. Апостол легко міг використовувати її, щоб скаржитися Богові на свої проблеми або просто перестати проповідувати через погане самопочуття. Проте Павло цього не зробив. Він не дозволив ситуації зламати його, натомість використав її як можливість ще більше покластися на Божу милість. «Знову і знову Бог використовував мінливості життя – хворобу, переслідування, бідність, навіть природні катаклізми й незбагненні трагедії, – щоб виявити Свою милість і благодать та сприяти поширенню Доброї вістки» (Тімоті Джордж. Послання до галатів, сс. 321, 322).

`Як навчитися у випробуваннях і стражданнях більше пізнавати Бога? Яка існує альтернатива?`