---
title: 'Небезпечні наслідки законництва'
date: 05/09/2017
bible:
    -
        name: UKR.
        verses:
            'До галатів 5:2-12': '<h3> <span>До галатів 5:2-12</span></h3><p><span><sup>2 </sup>Ось я, Павло, кажу вам, що коли ви обрізуєтесь, то нема вам тоді жадної користи від Христа.</span></p><p><span><sup>3 </sup>І свідкую я знову всякому чоловікові, який обрізується, що повинен він виконати ввесь Закон.</span></p><p><span><sup>4 </sup>Ви, що Законом виправдуєтесь, полишилися без Христа, відпали від благодаті!</span></p><p><span><sup>5 </sup>Бо ми в дусі з віри чекаємо надії праведности.</span></p><p><span><sup>6 </sup>Бо сили не має в Христі Ісусі ані обрізання, ані необрізання, але віра, що чинна любов''ю.</span></p><p><span><sup>7 </sup>Бігли ви добре. Хто заборонив вам коритися правді?</span></p><p><span><sup>8 </sup>Таке переконання не від Того, Хто вас покликав.</span></p><p><span><sup>9 </sup>Трохи розчини квасить усе тісто!</span></p><p><span><sup>10 </sup>Я в Господі маю надію на вас, що нічого іншого думати не будете ви. А хто вас непокоїть, осуджений буде, хоч би він хто був!</span></p><p><span><sup>11 </sup>Чого ж, браття, мене ще переслідують, коли я обрізання ще проповідую? Тоді спокуса хреста в ніщо обертається!</span></p><p><span><sup>12 </sup>О, коли б були навіть відсічені ті, хто підбурює вас!</span></p>'
            'До галатів 5:2': '<h3> <span>До галатів 5:2</span></h3><p><span><sup>2 </sup>Ось я, Павло, кажу вам, що коли ви обрізуєтесь, то нема вам тоді жадної користи від Христа.</span></p>'

---

_<a class="verse" verse="До галатів 5:2-12">До галатів 5:2-12</a>_

Перші слова Павла в <a class="verse" verse="До галатів 5:2">До галатів 5:2</a> вказують на те, що він хоче сказати щось важливе. У різних варіантах перекладу вони звучать як: «Дивіться!», «Послухайте!», «Зазначте мої слова!», «Ось я, Павло, кажу вам». Павло не висловлюється неясно. Своїми словами він не просто вимагає повної уваги читачів, але навіть застосовує свій апостольський авторитет. Він бажає, щоб вони зрозуміли всю серйозність ситуації. Якщо язичники прийматимуть обрізання, щоб спастися, то галатам необхідно усвідомити небезпечні наслідки такого рішення.

`Прочитайте <a class="verse" verse="До галатів 5:2-12">До галатів 5:2-12</a>. Від чого застерігає Павло читачів у зв’язку з питанням про обрізання?`

Перший наслідок спроби людини заслужити Божу прихильність, здійснивши обрізання, полягає в тому, що це зобов’язує людину дотримуватися всього церемоніального закону. У віршах 2 і 3 Павло використовує цікаву гру слів. Він каже, що Христос не принесе їм користі (офелесей), але вони будуть зобов’язані (офейлетес) виконувати Закон. Якщо людина хоче жити відповідно до закону, вона не може вибирати, які приписи виконувати, а які ні. Потрібно дотримуватися всього.

По-друге, вони «відпадуть» від Христа. «Не можна отримати і те, й інше. Неможливо прийняти Христа, тим самим визнавши, що не можеш спасти сам себе, а потім здійснити обрізання, тим самим заявивши, що можеш» (Джон Стотт. Послання до галатів, с. 133).

Третє заперечення Павла проти обрізання полягає в тому, що воно заважає духовному зростанню. Апостол порівнює цю ситуацію з бігуном, якому навмисно не дали добігти до фінішу. Слово, перекладене як «перешкодив» (в. 7), у військовій термінології означало «руйнування доріг чи мостів або створення перепон на шляху ворога з метою перешкодити його просуванню» (Біблійний коментар АСД, т. 6, с. 978).

І, врешті-решт, обрізання скасовує необхідність у Голгофській жертві Христа. Яким чином? Деякі християни-юдеї проповідували вістку про те, що людина може спастися, здійснивши обрізання. Це лестить людському самолюбству. А вістка про розп’яття уражає людське самолюбство, оскільки нам необхідно визнати, що ми повністю залежимо від Христа.

Павло обурений тим, що фальшиві вчителі наполягають на обрізанні, фактично усуваючи Христа зі свого життя й життя їхніх слухачів. Це показує, наскільки серйозним він вважав це питання.