---
title: 'Переваги усиновлення'
date: 16/08/2017
bible:
    -
        name: UKR.
        verses:
            'До римлян 8:15, 16, 23; 9:4, 5': '<h3> <span>До римлян 8:15</span></h3><p><span><sup>15 </sup>бо не взяли ви духа неволі знов на страх, але взяли ви Духа синівства, що через Нього кличемо: Авва, Отче!</span></p><h3> <span>До римлян 8:16</span></h3><p><span><sup>16 </sup>Сам Цей Дух свідчить разом із духом нашим, що ми діти Божі.</span></p><h3> <span>До римлян 8:23</span></h3><p><span><sup>23 </sup>Але не тільки воно, але й ми самі, маючи зачаток Духа, і ми самі в собі зідхаємо, очікуючи синівства, відкуплення нашого тіла.</span></p><h3> <span>До римлян 9:4</span></h3><p><span><sup>4 </sup>вони ізраїльтяни, що їм належить синівство, і слава, і заповіти, і законодавство, і Богослужба, і обітниці,</span></p><h3> <span>До римлян 9:5</span></h3><p><span><sup>5 </sup>що їхні й отці, і від них же тілом Христос, що Він над усіма Бог, благословенний, навіки, амінь.</span></p>'
            '1 до коринтян 15:56, 57': '<h3> <span>1 до коринтян 15:56</span></h3><p><span><sup>56 </sup>Жало ж смерти то гріх, а сила гріха то Закон.</span></p><h3> <span>1 до коринтян 15:57</span></h3><p><span><sup>57 </sup>А Богові дяка, що Він Господом нашим Ісусом Христом перемогу нам дав.</span></p>'
            'До галатів 3:13; 4:5': '<h3> <span>До галатів 3:13</span></h3><p><span><sup>13 </sup>Христос відкупив нас від прокляття Закону, ставши прокляттям за нас, бо написано: Проклятий усякий, хто висить на дереві,</span></p><h3> <span>До галатів 4:5</span></h3><p><span><sup>5 </sup>щоб викупити підзаконних, щоб усиновлення ми прийняли.</span></p>'
            'До євреїв 2:14, 15': '<h3> <span>До євреїв 2:14</span></h3><p><span><sup>14 </sup>А що діти стали спільниками тіла та крови, то й Він став учасником їхнім, щоб смертю знищити того, хто має владу смерти, цебто диявола,</span></p><h3> <span>До євреїв 2:15</span></h3><p><span><sup>15 </sup>та визволити тих усіх, хто все життя страхом смерти тримався в неволі.</span></p>'
            'До римлян 3:19-24': '<h3> <span>До римлян 3:19-24</span></h3><p><span><sup>19 </sup>А ми знаємо, що скільки говорить Закон, він говорить до тих, хто під Законом, щоб замкнути всякі уста, і щоб став увесь світ винний Богові.</span></p><p><span><sup>20 </sup>Бо жадне тіло ділами Закону не виправдається перед Ним, Законом бо гріх пізнається.</span></p><p><span><sup>21 </sup>А тепер, без Закону, правда Божа з''явилась, про яку свідчать Закон і Пророки.</span></p><p><span><sup>22 </sup>А Божа правда через віру в Ісуса Христа в усіх і на всіх, хто вірує, бо різниці немає,</span></p><p><span><sup>23 </sup>бо всі згрішили, і позбавлені Божої слави,</span></p><p><span><sup>24 </sup>але дарма виправдуються Його благодаттю, через відкуплення, що в Ісусі Христі,</span></p>'
            'До галатів 4:5-7': '<h3> <span>До галатів 4:5-7</span></h3><p><span><sup>5 </sup>щоб викупити підзаконних, щоб усиновлення ми прийняли.</span></p><p><span><sup>6 </sup>А що ви сини, Бог послав у ваші серця Духа Сина Свого, що викликує: Авва, Отче!</span></p><p><span><sup>7 </sup>Тому ти вже не раб, але син. А як син, то й спадкоємець Божий через Христа.</span></p>'
            'До галатів 4:1-9': '<h3> <span>До галатів 4:1-9</span></h3><p><span><span>4 </span>Тож кажу я: поки спадкоємець дитина, він нічим від раба не різниться, хоч він пан над усім,</span></p><p><span><sup>2 </sup>але під опікунами та керівниками знаходиться він аж до часу, що визначив батько.</span></p><p><span><sup>3 </sup>Так і ми, поки дітьми були, то були поневолені стихіями світу.</span></p><p><span><sup>4 </sup>Як настало ж виповнення часу, Бог послав Свого Сина, що родився від жони, та став під Законом,</span></p><p><span><sup>5 </sup>щоб викупити підзаконних, щоб усиновлення ми прийняли.</span></p><p><span><sup>6 </sup>А що ви сини, Бог послав у ваші серця Духа Сина Свого, що викликує: Авва, Отче!</span></p><p><span><sup>7 </sup>Тому ти вже не раб, але син. А як син, то й спадкоємець Божий через Христа.</span></p><p><span><sup>8 </sup>Та тоді, не знаючи Бога, служили ви тим, що з істоти богами вони не були.</span></p><p><span><sup>9 </sup>А тепер, як пізнали ви Бога, чи краще як Бог вас пізнав, як вертаєтесь знов до слабих та вбогих стихій, яким хочете знов, як давніше, служити?</span></p>'
            'Від Марка 14:36': '<h3> <span>Від Марка 14:36</span></h3><p><span><sup>36 </sup>І благав Він: Авва-Отче, Тобі все можливе: пронеси мимо Мене цю чашу!... А проте, не чого хочу Я, але чого Ти...</span></p>'
            'До римлян 6:22': '<h3> <span>До римлян 6:22</span></h3><p><span><sup>22 </sup>А тепер, звільнившися від гріха й ставши рабами Богові, маєте плід ваш на освячення, а кінець життя вічне.</span></p>'
            'До галатів 4:6': '<h3> <span>До галатів 4:6</span></h3><p><span><sup>6 </sup>А що ви сини, Бог послав у ваші серця Духа Сина Свого, що викликує: Авва, Отче!</span></p>'
            'До ефесян 1:5': '<h3> <span>До ефесян 1:5</span></h3><p><span><sup>5 </sup>призначивши наперед, щоб нас усиновити для Себе Ісусом Христом, за вподобанням волі Своєї,</span></p>'

---

_<a class="verse" verse="До галатів 4:5-7">До галатів 4:5-7</a>_

У текстах <a class="verse" verse="До галатів 4:5-7">До галатів 4:5-7</a> Павло продовжує розвивати свою думку, наголошуючи, що Христос прийшов «викупити тих, що під Законом» (в. 4, 5). Слово «викупити» означає певну плату, внесену за заручника або раба. Як бачимо, людина потребує звільнення і не може самостійно здобути цю свободу.

Від чого нас необхідно звільнити? Новий Завіт називає чотири таких елементи:

1. Звільнення від диявола та його хитрощів (<a class="verse" verse="До євреїв 2:14, 15">До євреїв 2:14, 15</a>).
2. Звільнення від смерті (<a class="verse" verse="1 до коринтян 15:56, 57">1 до коринтян 15:56, 57</a>).
3. Звільнення від влади гріха, який поневолює нас (<a class="verse" verse="До римлян 6:22">До римлян 6:22</a>).
4. Звільнення від осуду Закону (<a class="verse" verse="До римлян 3:19-24">До римлян 3:19-24</a>; <a class="verse" verse="До галатів 3:13; 4:5">До галатів 3:13; 4:5</a>).

`Окрім викуплення, що ще Христос подарував нам? <a class="verse" verse="До галатів 4:5-7">До галатів 4:5-7</a>; <a class="verse" verse="До ефесян 1:5">До ефесян 1:5</a>; <a class="verse" verse="До римлян 8:15, 16, 23; 9:4, 5">До римлян 8:15, 16, 23; 9:4, 5</a>.`

Ми часто говоримо, що Христос подарував нам спасіння. Хоч це правильне слово, проте воно не таке яскраве й точне, як використане Павлом. Його унікальний термін — хюйотесіа (усиновлення). Хоч Павло — єдиний з новозавітних авторів, хто використовує це слово, усиновлення було відомою юридичною процедурою в греко-римському світі. За часів Павла імператори, не маючи законних спадкоємців, за допомогою усиновлення обирали свого наступника.

**«Усиновлення давало низку переваг**:

1. Усиновлений ставав справжнім сином... свого усиновителя...
2. Усиновитель був зобов’язаний ростити дитину належним чином і забезпечувати її потреби в їжі й одязі.
3. Усиновитель не міг відректися від усиновленої дитини.
4. Дитина не могла бути понижена до становища раба.
5. Рідні батьки дитини не мали права вимагати повернути її.
6. Усиновлення надавало право успадкування» (Дерек Р. Мур-Кріспін. Протестантський щоквартальник, т. 61, № 3, 1989 г. «<a class="verse" verse="До галатів 4:1-9">До галатів 4:1-9</a>: правильне й неправильне використання паралельних місць», с. 216). Якщо всі ці права гарантував земний закон, уявіть, наскільки більше переваг одержать усиновлені діти Божі!

`Прочитайте <a class="verse" verse="До галатів 4:6">До галатів 4:6</a>, пам’ятаючи, що арамейське слово «Авва» було дуже особистим зверненням дитини до батька, як сьогодні слово «тато». Ісус використовував його в молитві (<a class="verse" verse="Від Марка 14:36">Від Марка 14:36</a>), і Божі діти також мають перевагу називати Бога «Авва». Чи ваші відносини з Богом настільки ж близькі? Якщо ні, то в чому проблема? Що ви можете зробити, аби досягти такої близькості?`