---
title: '«Поневолені природними стихіями світу»'
date: 14/08/2017
bible:
    -
        name: UKR.
        verses:
            'До колоссян 2:8, 15': '<h3> <span>До колоссян 2:8</span></h3><p><span><sup>8 </sup>Стережіться, щоб ніхто вас не звів філософією та марною оманою за переданням людським, за стихіями світу, а не за Христом,</span></p><h3> <span>До колоссян 2:15</span></h3><p><span><sup>15 </sup>роззброївши влади й начальства, сміливо їх вивів на посміховисько, перемігши їх на хресті!</span></p>'
            'До галатів 4:3, 9': '<h3> <span>До галатів 4:3</span></h3><p><span><sup>3 </sup>Так і ми, поки дітьми були, то були поневолені стихіями світу.</span></p><h3> <span>До галатів 4:9</span></h3><p><span><sup>9 </sup>А тепер, як пізнали ви Бога, чи краще як Бог вас пізнав, як вертаєтесь знов до слабих та вбогих стихій, яким хочете знов, як давніше, служити?</span></p>'
            'До галатів 4:1-3': '<h3> <span>До галатів 4:1-3</span></h3><p><span><span>4 </span>Тож кажу я: поки спадкоємець дитина, він нічим від раба не різниться, хоч він пан над усім,</span></p><p><span><sup>2 </sup>але під опікунами та керівниками знаходиться він аж до часу, що визначив батько.</span></p><p><span><sup>3 </sup>Так і ми, поки дітьми були, то були поневолені стихіями світу.</span></p>'
            '2 Петра 3:10, 12': '<h3> <span>2 Петра 3:10</span></h3><p><span><sup>10 </sup>День же Господній прибуде, як злодій вночі, коли з гуркотом небо мине, а стихії, розпечені, рунуть, а земля та діла, що на ній, погорять...</span></p><h3> <span>2 Петра 3:12</span></h3><p><span><sup>12 </sup>що чекаєте й прагнете скорого приходу Божого дня, в якім небо, палючися, зникне, а розпалені стихії розтопляться?</span></p>'
            'До галатів 3:24': '<h3> <span>До галатів 3:24</span></h3><p><span><sup>24 </sup>Тому то Закон виховником був до Христа, щоб нам виправдатися вірою.</span></p>'
            'Від Матвія 18:3': '<h3> <span>Від Матвія 18:3</span></h3><p><span><sup>3 </sup>та й сказав: Поправді кажу вам: коли не навернетесь, і не станете, як ті діти, не ввійдете в Царство Небесне!</span></p>'
            'До євреїв 5:12': '<h3> <span>До євреїв 5:12</span></h3><p><span><sup>12 </sup>Ви бо за віком повинні б бути вчителями, але ви потребуєте ще, щоб хтось вас навчав перших початків Божого Слова. І ви стали такими, яким потрібне молоко, а не страва тверда.</span></p>'

---

Порівнявши наші відносини з Богом із відносинами спадкоємців, апостол продовжує розвивати цю метафору в <a class="verse" verse="До галатів 4:1-3">До галатів 4:1-3</a>. Він описує ситуацію, коли власник великого багатства помирає, залишаючи все своє майно старшому синові. Однак його син ще малолітній. (Сьогодні також трапляється, що батько у своєму заповіті зазначає: син має перебувати під наглядом охоронців та опікунів до повноліття). Хоч офіційно малолітній син уже є власником батьківського майна, проте насправді він трохи більший за раба.

Ця аналогія Павла подібна до метафори про вихователя в <a class="verse" verse="До галатів 3:24">До галатів 3:24</a>, але в цьому випадку влада опікунів значно більша й важливіша. Вони відповідають не тільки за виховання сина господаря, але й за всі фінансові й адміністративні питання, доки син не стане досить дорослим, щоб самостійно їх вирішувати.

`Прочитайте <a class="verse" verse="До галатів 4:1-3">До галатів 4:1-3</a>. Які слова Павла допомагають нам краще зрозуміти роль Закону в нашому житті, коли ми в Христі?`

Сьогодні багато дослідників дискутують про те, що саме Павло розумів під висловом «природні стихії світу» (<a class="verse" verse="До галатів 4:3, 9">До галатів 4:3, 9</a>). Грецьке слово стойхейа дослівно перекладається як «елементи». Деякі вважають, що тут ідеться про основні елементи Всесвіту (<a class="verse" verse="2 Петра 3:10, 12">2 Петра 3:10, 12</a>), або про демонічні сили, котрі сьогодні керують багатьма процесами (<a class="verse" verse="До колоссян 2:8, 15">До колоссян 2:8, 15</a>), або початкові знання про Бога (<a class="verse" verse="До євреїв 5:12">До євреїв 5:12</a>). Наголос Павла на тому, що до свого приходу до Христа люди перебувають у періоді малолітства (<a class="verse" verse="До галатів 4:1-3">До галатів 4:1-3</a>), дозволяє припустити, що тут він посилається на найпростіші принципи релігійного життя. Апостол стверджує, що старозавітний період з його законами та жертвоприношеннями був тільки попередником Євангелія, яке містить основи спасіння. Тому яким би важливим і виховним не був церемоніальний Закон для Ізраїлю, він являв собою лише тінь майбутнього. Ніколи не передбачалося, що він займе місце Христа.

Будувати своє життя на цих правилах, а не на Христі – значить бажати повернутися в минуле. Для галатів бажання повернутися до цих «природних стихій світу» після Першого приходу Христа подібне до бажання дорослого сина з метафори Павла знову стати малою дитиною!

`Хоч ми не повинні залишатися в духовному «малолітстві», однак можемо багато чого навчитися від дітей, як наголосив Сам Ісус (<a class="verse" verse="Від Матвія 18:3">Від Матвія 18:3</a>). Чи можемо ми сказати, що чим більше людина зростає духовно, тим більш дитячою стає її віра? Наскільки дитячою, безневинною і щирою є ваша віра?`