---
title: 'Підстава для оправдання'
date: 18/07/2017
bible:
    -
        name: UKR.
        verses:
            'До римлян 3:22, 26': '<h3> <span>До римлян 3:22</span></h3><p><span><sup>22 </sup>А Божа правда через віру в Ісуса Христа в усіх і на всіх, хто вірує, бо різниці немає,</span></p><h3> <span>До римлян 3:26</span></h3><p><span><sup>26 </sup>за довготерпіння Божого, щоб виявити Свою правду за теперішнього часу, щоб бути Йому праведним, і виправдувати того, хто вірує в Ісуса.</span></p>'
            'До галатів 2:16': '<h3> <span>До галатів 2:16</span></h3><p><span><sup>16 </sup>А коли ми дізнались, що людина не може бути виправдана ділами Закону, але тільки вірою в Христа Ісуса, то ми ввірували в Христа Ісуса, щоб нам виправдатися вірою в Христа, а не ділами Закону. Бо жадна людина ділами Закону не буде виправдана!</span></p>'
            'До галатів 3:22': '<h3> <span>До галатів 3:22</span></h3><p><span><sup>22 </sup>Та все зачинило Писання під гріх, щоб віруючим була дана обітниця з віри в Ісуса Христа.</span></p>'
            'До филипян 3:9': '<h3> <span>До филип''ян 3:9</span></h3><p><span><sup>9 </sup>щоб знайтися в Нім не з власною праведністю, яка від Закону, але з тією, що з віри в Христа, праведністю від Бога за вірою,</span></p>'
            'До ефесян 3:12': '<h3> <span>До ефесян 3:12</span></h3><p><span><sup>12 </sup>в Якім маємо відвагу та доступ у надії через віру в Нього.</span></p>'

---

**«Виявитися в Ньому не зі своєю праведністю, яка від Закону, але з тією, що через віру в Христа, з праведністю, яка від Бога, через віру» (<a class="verse" verse="До филипян 3:9">До филипян 3:9</a>).**

Ми не повинні думати, що християни з юдеїв вважали, начебто віра в Христа неважлива; зрештою, усі вони вірили в Нього. Однак їхня поведінка показує, що вони були переконані: віри недостатньо для оправдання, її необхідно доповнювати послухом, ніби наш послух може щось додати до акту оправдання. На підтримку своєї думки вони могли б сказати, що оправдання буває по вірі і по ділах. Акцент Павла на різниці між вірою в Христа й ділами Закону вказує на його категоричне неприйняття такого підходу. Віра, і тільки віра, є підставою для оправдання перед Богом, оскільки заслужити прощення ділами неможливо.

Для Павла віра — не абстрактна концепція. Вона нерозривно пов’язана з Ісусом. Фраза, двічі перекладена в <a class="verse" verse="До галатів 2:16">До галатів 2:16</a> як «віра в Христа», набагато глибша, ніж може передати будь-який переклад. У грецькій мові цей вислів дослівно означає «віра» або «вірність Христа». Таке дослівне значення розкриває окреслену Павлом явну різницю між ділами закону, які звершуємо ми, та ділами Христа заради нас, ділами, які Він уже здійснив для нас завдяки Своїй вірності (звідси «вірність Христа»).

Важливо пам’ятати, що віра не означає оправдання, ніби вона сама по собі є заслугою. Віра – це засіб, за допомогою якого ми приймаємо Христа і Його жертву заради нас. Ми оправдуємося не на підставі нашої віри, а на підставі вірності нам Христа, Котрого ми приймаємо вірою.

Христос здійснив те, чого не змогла зробити жодна людина: тільки Він був вірний Богові в усьому. Наша надія — у праведності Христа, а не в нашій праведності. Це велика й важлива істина, яка разом з іншими запалила вогонь протестантської Реформації. Сьогодні вона залишається такою ж значущою, як і багато століть тому, коли Мартін Лютер почав проповідувати її.

Ранній сирійський переклад <a class="verse" verse="До галатів 2:16">До галатів 2:16</a> добре передає зміст тексту: «Тому ми віримо, що людина оправдується не ділами закону, а вірою в Ісуса-Месію; ми повірили в Нього, в Ісуса-Месію, що через Його віру, віру Месії, ми можемо оправдатися, але не ділами закону».

`Прочитайте <a class="verse" verse="До римлян 3:22, 26">До римлян 3:22, 26</a>; <a class="verse" verse="До галатів 3:22">До галатів 3:22</a>; <a class="verse" verse="До ефесян 3:12">До ефесян 3:12</a>; <a class="verse" verse="До филипян 3:9">До филипян 3:9</a>. Як ці тексти, а також викладені вище думки допомагають нам зрозуміти надзвичайну істину: вірність Христа заради нас, Його ідеальний послух Богові — єдина підстава для нашого спасіння?`
