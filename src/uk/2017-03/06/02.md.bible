---
title: 'Закон і віра'
date: 30/07/2017
bible:
    -
        name: UKR.
        verses:
            'Буття 9:11-17; 15:18; 17:1-21': '<h3> <span>Буття 9:11-17</span></h3><p><span><sup>11 </sup>І Я укладу заповіта Свого з вами, і жодне тіло не буде вже знищене водою потопу, і більш не буде потопу, щоб землю нищити.</span></p><p><span><sup>12 </sup>І Бог промовляв: Оце знак заповіту, що даю Я його поміж Мною та вами, і поміж кожною живою душею, що з вами, на вічні покоління:</span></p><p><span><sup>13 </sup>Я веселку Свою дав у хмарі, і стане вона за знака заповіту між Мною та між землею.</span></p><p><span><sup>14 </sup>І станеться, коли над землею Я хмару захмарю, то буде виднітися в хмарі веселка.</span></p><p><span><sup>15 </sup>І згадаю про Свого заповіта, що між Мною й між вами, і між кожною живою душею в кожному тілі. І більш не буде вода для потопу, щоб вигубляти кожне тіло.</span></p><p><span><sup>16 </sup>І буде веселка у хмарі, і побачу її, щоб пам''ятати про вічний заповіт між Богом і між кожною живою душею в кожному тілі, що воно на землі.</span></p><p><span><sup>17 </sup>І сказав Бог до Ноя: Це знак заповіту, що Я встановив поміж Мною й поміж кожним тілом, що воно на землі.</span></p><h3> <span>Буття 15:18</span></h3><p><span><sup>18 </sup>І того дня склав Господь заповіта з Аврамом, говорячи: Потомству твоєму Я дав оцю землю від річки Єгипту аж до річки великої, до річки Ефрата:</span></p><h3> <span>Буття 17:1-21</span></h3><p><span><span>17 </span>І був Аврам віку дев''ятидесяти літ і дев''яти літ, коли явився Господь Аврамові та й промовив до нього: Я Бог Всемогутній! Ходи перед лицем Моїм, і будь непорочний!</span></p><p><span><sup>2 </sup>І дам Я Свого заповіта поміж Мною та поміж тобою, і дуже-дуже розмножу тебе.</span></p><p><span><sup>3 </sup>І впав Аврам на обличчя своє, а Бог до нього промовляв, говорячи:</span></p><p><span><sup>4 </sup>Я, ось Мій заповіт із тобою, і станеш ти батьком багатьох народів.</span></p><p><span><sup>5 </sup>І не буде вже кликатись ім''я твоє: Аврам, але буде ім''я твоє: Авраам, бо вчинив Я тебе батьком багатьох народів.</span></p><p><span><sup>6 </sup>І вчиню Я тебе дуже-дуже плідним, і вчиню, щоб вийшли з тебе народи, і царі з тебе вийдуть.</span></p><p><span><sup>7 </sup>І Я складу заповіта Свого поміж Мною та поміж тобою, і поміж твоїм потомством по тобі на їхні покоління на вічний заповіт, що буду Я Богом для тебе й для нащадків твоїх по тобі.</span></p><p><span><sup>8 </sup>І дам Я тобі та потомству твоєму по тобі землю скитання твого, увесь Край ханаанський, на вічне володіння, і Я буду їм Богом.</span></p><p><span><sup>9 </sup>І сказав Авраамові Бог: А ти заповіта Мого стерегтимеш, ти й потомство твої по тобі в їхніх поколіннях.</span></p><p><span><sup>10 </sup>То Мій заповіт, що його ви виконувать будете, поміж Мною й поміж вами, і поміж потомством твоїм по тобі: нехай кожен чоловічої статі буде обрізаний у вас.</span></p><p><span><sup>11 </sup>І будете ви обрізані на тілі крайньої плоті вашої, і стане це знаком заповіту поміж Мною й поміж вами.</span></p><p><span><sup>12 </sup>А кожен чоловічої статі восьмиденний у вас буде обрізаний у всіх ваших поколіннях, як народжений дому, так і куплений за срібло з-поміж чужоплемінних, що він не з потомства твого.</span></p><p><span><sup>13 </sup>Щодо обрізання, нехай буде обрізаний уроджений дому твого й куплений за срібло твоє, і буде Мій заповіт на вашім тілі заповітом вічним.</span></p><p><span><sup>14 </sup>А необрізаний чоловічої статі, що не буде обрізаний на тілі своєї крайньої плоті, то стята буде душа та з народу свого, він зірвав заповіта Мого!</span></p><p><span><sup>15 </sup>І сказав Авраамові Бог: Сара, жінка твоя, нехай свого ймення не кличе вже: Сара, бо ім''я їй: Сарра.</span></p><p><span><sup>16 </sup>І поблагословлю Я її, і теж з неї дам сина тобі. І поблагословлю Я її, і стануться з неї народи, і царі народів будуть із неї.</span></p><p><span><sup>17 </sup>І впав Авраам на обличчя своє, і засміявся. І подумав він у серці своїм: Чи в столітнього буде народжений, і чи Сарра в віці дев''ятидесяти літ уродить?</span></p><p><span><sup>18 </sup>А до Бога сказав Авраам: Хоча б Ізмаїл жив перед лицем Твоїм!</span></p><p><span><sup>19 </sup>Бог же сказав: Але Сарра, твоя жінка, сина породить тобі, а ти назвеш ім''я йому Ісак. І Свого заповіта з ним Я складу, щоб був вічний заповіт для нащадків його по нім.</span></p><p><span><sup>20 </sup>А щодо Ізмаїла, Я послухав тебе: Ось Я поблагословлю його, і вчиню його плідним, і дуже-дуже розмножу його. Він породить дванадцять князів, і великим народом учиню Я його.</span></p><p><span><sup>21 </sup>А Свого заповіта Я складу з Ісаком, що його Сарра вродить тобі на цей час другого року.</span></p>'
            'До галатів 3:15-18': '<h3> <span>До галатів 3:15-18</span></h3><p><span><sup>15 </sup>Браття, кажу я по-людському: навіть людського затвердженого заповіту ніхто не відкидає та до нього не додає.</span></p><p><span><sup>16 </sup>А обітниці дані були Авраамові й насінню його. Не говориться: і насінням, як про багатьох, але як про одного: і Насінню твоєму, яке є Христос.</span></p><p><span><sup>17 </sup>А я кажу це, що заповіту, від Бога затвердженого, Закон, що прийшов по чотириста тридцяти роках, не відкидає, щоб обітницю він зруйнував.</span></p><p><span><sup>18 </sup>Бо коли від Закону спадщина, то вже не з обітниці; Авраамові ж Бог дарував із обітниці.</span></p>'
            'Буття 13:15; 17:8': '<h3> <span>Буття 13:15</span></h3><p><span><sup>15 </sup>бо всю цю землю, яку бачиш, Я її дам навіки тобі та потомству твоєму.</span></p><h3> <span>Буття 17:8</span></h3><p><span><sup>8 </sup>І дам Я тобі та потомству твоєму по тобі землю скитання твого, увесь Край ханаанський, на вічне володіння, і Я буду їм Богом.</span></p>'
            'До галатів 3:16': '<h3> <span>До галатів 3:16</span></h3><p><span><sup>16 </sup>А обітниці дані були Авраамові й насінню його. Не говориться: і насінням, як про багатьох, але як про одного: і Насінню твоєму, яке є Христос.</span></p>'
            'До галатів 3:29': '<h3> <span>До галатів 3:29</span></h3><p><span><sup>29 </sup>А коли ви Христові, то ви Авраамове насіння й за обітницею спадкоємці.</span></p>'
            'До євреїв 6:18': '<h3> <span>До євреїв 6:18</span></h3><p><span><sup>18 </sup>щоб у двох тих незмінних речах, що в них не можна сказати неправди Богові, мали потіху міцну ми, хто прибіг прийняти надію, що лежить перед нами,</span></p>'
            'До римлян 4:13': '<h3> <span>До римлян 4:13</span></h3><p><span><sup>13 </sup>Бо обітницю Авраамові чи його насінню, що бути йому спадкоємцем світу, дано не Законом, але праведністю віри.</span></p>'
            'Буття 12:1-5': '<h3> <span>Буття 12:1-5</span></h3><p><span><span>12 </span>І промовив Господь до Аврама: Вийди зо своєї землі, і від родини своєї, і з дому батька свого до Краю, який Я тобі покажу.</span></p><p><span><sup>2 </sup>І народом великим тебе Я вчиню, і поблагословлю Я тебе, і звеличу ймення твоє, і будеш ти благословенням.</span></p><p><span><sup>3 </sup>І поблагословлю, хто тебе благословить, хто ж тебе проклинає, того прокляну. І благословляться в тобі всі племена землі!</span></p><p><span><sup>4 </sup>І відправивсь Аврам, як сказав був до нього Господь, і з ним пішов Лот. Аврам же мав віку сімдесят літ і п''ять літ, як виходив з Харану.</span></p><p><span><sup>5 </sup>І Аврам узяв Сару, свою жінку, та Лота, сина брата свого, і ввесь маєток, який набули, і людей, що їх набули у Харані, та й вийшли, щоб піти до Краю ханаанського. І до Краю ханаанського вони прибули.</span></p>'
            'Ісая 46:11': '<h3> <span>Ісая 46:11</span></h3><p><span><sup>11 </sup>що хижого птаха зо сходу прикликую, з краю далекого мужа Своєї поради! Так, Я сказав те й спроваджу, що Я задумав був теє зроблю!</span></p>'

---

_<a class="verse" verse="До галатів 3:15-18">До галатів 3:15-18</a>_

Навіть якби противники Павла визнали, що життя Авраама насамперед було життям віри, Павло знав, що в них усе одно залишилися б запитання. І головне з них було б таким: навіщо через 430 років після Авраама Бог дав Ізраїлеві закон? Хіба цей закон не анулював усі попередні домовленості?

`Який зміст наведеної Павлом аналогії між заповітом, останньою волею людини, та завітом, який Бог уклав з Авраамом? <a class="verse" verse="До галатів 3:15-18">До галатів 3:15-18</a>.`

Завіт і заповіт загалом відрізняються один від одного. Завіт, як правило, – це взаємна домовленість між двома або кількома сторонами, яку часто називають угодою, договором або контрактом. Заповіт, навпаки, є волевиявленням однієї людини. У грецькому перекладі Старого Завіту, Септуагинті, Божий завіт з Авраамом ніколи не позначається словом сюнтеке, яке використовується для позначення взаємних угод і контрактів. Замість нього використовується слово діатеке, що означає «заповіт або волевиявлення». Чому? Імовірно, перекладачі усвідомлювали, що завіт Бога з Авраамом не був угодою між двома людьми, у якій прописані взаємні обіцянки. Божий завіт був заснований винятково на Його власній волі. Жодних додаткових застережень. Авраам мав просто повірити Богові на слово.

Павло звертає увагу на значеннєву близькість слів «заповіт» та «обітниця», аби підкреслити характерні особливості Божого завіту з Авраамом. Як і людський заповіт, Божа обітниця стосується конкретного спадкоємця – Авраама та його нащадків (див. <a class="verse" verse="Буття 12:1-5">Буття 12:1-5</a>; <a class="verse" verse="До галатів 3:16">До галатів 3:16</a>); вона також передбачає спадщину (див. <a class="verse" verse="Буття 13:15; 17:8">Буття 13:15; 17:8</a>; <a class="verse" verse="До римлян 4:13">До римлян 4:13</a>; <a class="verse" verse="До галатів 3:29">До галатів 3:29</a>). Найважливішим для Павла є незмінна природа Божої обітниці. Подібно до того, як людський заповіт не можна змінити після набуття ним чинності, так і переданий через Мойсея закон не може скасувати завіт Бога з Авраамом. Божий заповіт – це обітниця (див. <a class="verse" verse="До галатів 3:16">До галатів 3:16</a>), а Бог ніколи не порушує Своїх обітниць (див. <a class="verse" verse="Ісая 46:11">Ісая 46:11</a>; <a class="verse" verse="До євреїв 6:18">До євреїв 6:18</a>).

`Замініть слово «завіт» [у Біблії перекладу І. Огієнка – заповіт] словом «обітниця» в наведених текстах Святого Письма. Які особливості «завіту» в кожному з уривків? Яким чином розуміння завіту як Божої обітниці робить зрозумілішим зміст тексту і як це допомагає нам краще усвідомити саму ідею завіту? <a class="verse" verse="Буття 9:11-17; 15:18; 17:1-21">Буття 9:11-17; 15:18; 17:1-21</a>. Що це говорить нам про характер Бога та про нашу довіру Йому?`