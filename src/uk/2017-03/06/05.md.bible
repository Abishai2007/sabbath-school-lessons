---
title: 'Термін дії Божого закону'
date: 02/08/2017
bible:
    -
        name: UKR.
        verses:
            'Буття 9:5, 6; 18:19; 26:5; 39:7-10': '<h3> <span>Буття 9:5</span></h3><p><span><sup>5 </sup>А тільки Я буду жадати вашу кров із душ ваших, з руки кожної звірини буду жадати її, і з руки чоловіка, з руки кожного брата його Я буду жадати душу людську.</span></p><h3> <span>Буття 9:6</span></h3><p><span><sup>6 </sup>Хто виллє кров людську з людини, то виллята буде його кров, бо Він учинив людину за образом Божим.</span></p><h3> <span>Буття 18:19</span></h3><p><span><sup>19 </sup>Бо вибрав Я його, щоб він наказав синам своїм і домові своєму по собі. І будуть вони дотримуватися дороги Господньої, щоб чинити справедливість та право, а то для того, щоб Господь здійснив на Авраамові, що сказав був про нього.</span></p><h3> <span>Буття 26:5</span></h3><p><span><sup>5 </sup>через те, що Авраам послухав Мого голосу, і виконував те, що виконувати Я звелів: заповіді Мої, постанови й закони Мої.</span></p><h3> <span>Буття 39:7-10</span></h3><p><span><sup>7 </sup>І сталося по тих пригодах, і звела свої очі на Йосипа жінка пана його. І сказала вона: Ляж зо мною!</span></p><p><span><sup>8 </sup>А він відмовився, і сказав до жінки пана свого: Тож пан мій не знає при мені нічого у домі, а все, що його, він дав у мою руку.</span></p><p><span><sup>9 </sup>Нема більшого в цім домі від мене, і він не стримав від мене нічого, хібащо тебе, бо ти жінка його. Як же я вчиню це велике зло, і згрішу перед Богом?</span></p><p><span><sup>10 </sup>І сталося, що вона день-у-день говорила Йосипові, а він не слухав її, щоб лягти при ній і бути з нею.</span></p>'
            'До галатів 3:16-19': '<h3> <span>До галатів 3:16-19</span></h3><p><span><sup>16 </sup>А обітниці дані були Авраамові й насінню його. Не говориться: і насінням, як про багатьох, але як про одного: і Насінню твоєму, яке є Христос.</span></p><p><span><sup>17 </sup>А я кажу це, що заповіту, від Бога затвердженого, Закон, що прийшов по чотириста тридцяти роках, не відкидає, щоб обітницю він зруйнував.</span></p><p><span><sup>18 </sup>Бо коли від Закону спадщина, то вже не з обітниці; Авраамові ж Бог дарував із обітниці.</span></p><p><span><sup>19 </sup>Що ж Закон? Він був даний з причини переступів, аж поки прийде Насіння, якому обітниця дана була; він учинений був Анголами рукою посередника.</span></p>'
            'Від Матвія 5:17-19': '<h3> <span>Від Матвія 5:17-19</span></h3><p><span><sup>17 </sup>Не подумайте, ніби Я руйнувати Закон чи Пророків прийшов, Я не руйнувати прийшов, але виконати.</span></p><p><span><sup>18 </sup>Поправді ж кажу вам: доки небо й земля не минеться, ані йота єдина, ані жаден значок із Закону не минеться, аж поки не збудеться все.</span></p><p><span><sup>19 </sup>Хто ж порушить одну з найменших цих заповідей, та й людей так навчить, той буде найменшим у Царстві Небеснім; а хто виконає та й навчить, той стане великим у Царстві Небеснім.</span></p>'
            'До римлян 8:3, 4': '<h3> <span>До римлян 8:3</span></h3><p><span><sup>3 </sup>Бо що було неможливе для Закону, у чому був він безсилий тілом, Бог послав Сина Свого в подобі гріховного тіла, і за гріх осудив гріх у тілі,</span></p><h3> <span>До римлян 8:4</span></h3><p><span><sup>4 </sup>щоб виконалось виправдання Закону на нас, що ходимо не за тілом, а за духом.</span></p>'
            'До колоссян 2:6': '<h3> <span>До колоссян 2:6</span></h3><p><span><sup>6 </sup>Отже, як ви прийняли були Христа Ісуса Господа, так і в Ньому ходіть,</span></p>'
            'Вихід 16:22-26': '<h3> <span>Вихід 16:22-26</span></h3><p><span><sup>22 </sup>І сталося шостого дня, поназбирували вони хліба подвійно, два гомери на одного. І посходилися всі начальники громади, і розповіли Мойсеєві.</span></p><p><span><sup>23 </sup>А він сказав до них: Це те, що говорив Господь: Повний спокій, субота свята для Господа взавтра. Що будете пекти печіть, а що будете варити варіть, а все позостале покладіть собі на сховок до ранку.</span></p><p><span><sup>24 </sup>І поклали його аж до ранку, як Мойсей наказав, і не засмерділось воно, і черви не було в нім.</span></p><p><span><sup>25 </sup>І сказав Мойсей: Їжте його сьогодні, бо сьогодні субота для Господа. Сьогодні не знайдете його на полі.</span></p><p><span><sup>26 </sup>Шість день будете збирати його, а дня сьомого субота: не буде в ній того.</span></p>'
            'Вихід 19:10-23': '<h3> <span>Вихід 19:10-23</span></h3><p><span><sup>10 </sup>І промовив Господь до Мойсея: Іди до людей, і освяти їх сьогодні та взавтра, і нехай вони виперуть одіж свою.</span></p><p><span><sup>11 </sup>І нехай вони будуть готові на третій день, бо третього дня зійде Господь на гору Сінай на очах усього народу.</span></p><p><span><sup>12 </sup>І обведеш границею народ довкола, говорячи: Стережіться сходити на гору й доторкуватися до краю її. Кожен, хто доторкнеться до гори, буде конче забитий!</span></p><p><span><sup>13 </sup>Нехай не доторкнеться до неї рука, бо буде конче вкаменований, або буде справді застрілений, чи то худобина, чи то людина, не буде жити вона. Як сурма засурмить протяжливо, вони вийдуть на гору.</span></p><p><span><sup>14 </sup>І зійшов Мойсей з гори до народу, і освятив народ, а вони випрали одежу свою.</span></p><p><span><sup>15 </sup>І він сказав до народу: Будьте готові на третій день; не входьте до жінок.</span></p><p><span><sup>16 </sup>І сталося третього дня, коли ранок настав, і знялися громи та блискавки, і густа хмара над горою та сильний голос сурми! І затремтів увесь народ, що був у таборі...</span></p><p><span><sup>17 </sup>І вивів Мойсей народ із табору назустріч Богові, і вони стали під горою.</span></p><p><span><sup>18 </sup>А гора Сінай уся вона димувала через те, що Господь зійшов на неї в огні! І піднявся дим її, немов дим вапнярки, і сильно затремтіла вся гора...</span></p><p><span><sup>19 </sup>І розлігся голос сурми, і він сильно все могутнів: Мойсей говорить, а Бог відповідає йому голосно...</span></p><p><span><sup>20 </sup>І зійшов Господь на гору Сінай, на верхів''я гори. І покликав Господь Мойсея на верхів''я гори. І вийшов Мойсей.</span></p><p><span><sup>21 </sup>І промовив Господь до Мойсея: Зійди, остережи народ, щоб не рвався до Господа, щоб побачити, бо багато з нього загине.</span></p><p><span><sup>22 </sup>А також священики, що будуть підходити до Господа, нехай перше освятяться, щоб Господь їх не повбивав.</span></p><p><span><sup>23 </sup>І сказав Мойсей до Господа: Не зможе народ вийти на гору Сінай, бо Ти засвідчив між нами, говорячи: Обведи границею цю гору, і освяти її.</span></p>'

---

`Павло пише, що Закон був «даний» на горі Синай. Чи означає це, що до цього Божого Закону не було? А якщо був, що змінилося після подій на горі Синай? <a class="verse" verse="Буття 9:5, 6; 18:19; 26:5; 39:7-10">Буття 9:5, 6; 18:19; 26:5; 39:7-10</a>; <a class="verse" verse="Вихід 16:22-26">Вихід 16:22-26</a>.`

Богові не треба було давати Свій Закон Авраамові з громом, блискавками й сильним голосом сурми (<a class="verse" verse="Вихід 19:10-23">Вихід 19:10-23</a>). Але чому Він саме так дав Закон ізраїльському народові? Це відбулося тому, що за час рабства в Єгипті ізраїльтяни забули про велич Бога та Його високі моральні стандарти. Через це виникла необхідність показати їм контраст між їхньою гріховністю та святістю Божого Закону. Саме з цією метою було дане об’явлення на горі Синай.

`Що має на увазі Павло, коли пише, що Закон був даний, «аж поки не прийде Нащадок, Якому була дана обітниця»? <a class="verse" verse="До галатів 3:16-19">До галатів 3:16-19</a>.`

Багато хто розуміє цей текст так: Закон, даний на горі Синай, був тимчасовим. Він з’явився через 430 років після Авраама, а потім його дія завершилася з Приходом Христа. Однак це тлумачення суперечить словам Павла про Закон, записаним у Посланні до римлян, а також іншим біблійним текстам, таким як <a class="verse" verse="Від Матвія 5:17-19">Від Матвія 5:17-19</a>.

Часто читачі помилково вважають, що слова «аж поки» завжди означають обмежений період часу. Проте це не так. У тексті Об’явл. 2:25 Ісус каже: «Тільки тримайте те, що маєте, аж поки прийду». Чи говорить Ісус про те, що, коли Він прийде, нам уже не потрібно бути вірними?

Роль Закону не завершилася з Приходом Христа. Закон продовжує вказувати на гріх. Павло каже, що Прихід Христа стане вирішальним моментом в історії людства. Христос здійснив те, чого Закон ніколи не зміг би здійснити: Спаситель дарував справжнє визволення від гріха, оправдав грішників і через Свого Духа виконав у них Свій Закон (<a class="verse" verse="До римлян 8:3, 4">До римлян 8:3, 4</a>).

`Чи не допускали ви коли-небудь таку думку: «Якби Бог зробив для мене те або це, я більше ніколи не сумнівався б у Ньому»? Однак подумайте, що відбулося біля гори Синай. Ізраїльтяни бачили надзвичайний прояв Божої сили, а незабаром уже поклонялися золотому теляті. Яким чином цей досвід відкриває нам, що таке істинна віра та як її підтримувати? (див. <a class="verse" verse="До колоссян 2:6">До колоссян 2:6</a>).`