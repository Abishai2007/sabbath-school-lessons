---
title: 'Основа завіту'
date: 27/08/2017
bible:
    -
        name: UKR.
        verses:
            'Єзекіїль 36:26-28; 37:22-28': '<h3> <span>Єзекіїль 36:26-28</span></h3><p><span><sup>26 </sup>І дам вам нове серце, і нового духа дам у ваше нутро, і викину камінне серце з вашого тіла, і дам вам серце із плоті.</span></p><p><span><sup>27 </sup>І духа Свого дам Я до вашого нутра, і зроблю Я те, що уставами Моїми будете ходити, а постанови Мої будете стерегти та виконувати.</span></p><p><span><sup>28 </sup>І ви будете сидіти в Краю, якого Я дав вашим батькам, і будете Мені народом, а Я буду вам Богом!</span></p><h3> <span>Єзекіїль 37:22-28</span></h3><p><span><sup>22 </sup>І зроблю їх за один народ у Краї на Ізраїлевих горах, і буде для всіх них один цар за царя, і не будуть уже двома народами, і не будуть уже більш поділені на двоє царств.</span></p><p><span><sup>23 </sup>І більш не будуть вони занечищуватися своїми бовванами й гидотами своїми та всіма своїми переступами, спасу їх зо всіх їхніх осель, де вони грішили, й очищу їх. І будуть вони мені народом, а Я буду їм Богом!</span></p><p><span><sup>24 </sup>А раб Мій Давид буде царем над ними, і один пастир буде для всіх них, і постановами Моїми вони будуть ходити, а устави Мої будуть стерегти й виконувати їх.</span></p><p><span><sup>25 </sup>І осядуть вони на тій землі, яку Я дав був Моєму рабові Яковові, що сиділи на ній їхні батьки, і осядуть на ній вони та їхні сини, та сини синів їхніх аж навіки, а Мій раб Давид буде їм князем навіки!</span></p><p><span><sup>26 </sup>І складу з ними заповіта миру, це буде вічний заповіт із ними. І зміцню їх, і намножу їх, і дам Свою святиню серед них на віки!</span></p><p><span><sup>27 </sup>І буде місце Мого пробування над ними, і Я буду їм Богом, а вони Мені будуть народом.</span></p><p><span><sup>28 </sup>І пізнають ці народи, що Я Господь, що освятив Ізраїля, коли буде Моя святиня серед них навіки!</span></p>'
            'Буття 1:28; 2:2, 3, 15-17': '<h3> <span>Буття 1:28</span></h3><p><span><sup>28 </sup>І поблагословив їх Бог, і сказав Бог до них: Плодіться й розмножуйтеся, і наповнюйте землю, оволодійте нею, і пануйте над морськими рибами, і над птаством небесним, і над кожним плазуючим живим на землі!</span></p><h3> <span>Буття 2:2</span></h3><p><span><sup>2 </sup>І скінчив Бог дня сьомого працю Свою, яку Він чинив. І Він відпочив у дні сьомім від усієї праці Своєї, яку був чинив.</span></p><h3> <span>Буття 2:3</span></h3><p><span><sup>3 </sup>І поблагословив Бог день сьомий, і його освятив, бо в нім відпочив Він від усієї праці Своєї, яку, чинячи, Бог був створив.</span></p><h3> <span>Буття 2:15-17</span></h3><p><span><sup>15 </sup>І взяв Господь Бог людину, і в еденському раї вмістив був її, щоб порала його та його доглядала.</span></p><p><span><sup>16 </sup>І наказав Господь Бог Адамові, кажучи: Із кожного дерева в Раю ти можеш їсти.</span></p><p><span><sup>17 </sup>Але з дерева знання добра й зла не їж від нього, бо в день їди твоєї від нього ти напевно помреш!</span></p>'
            '2 Самуїлова 7:12-17': '<h3> <span>2 Самуїлова 7:12-17</span></h3><p><span><sup>12 </sup>Коли виповняться твої дні, і ти ляжеш із своїми батьками, то Я поставлю по тобі насіння твоє, що вийде з утроби твоєї, і зміцню його царство.</span></p><p><span><sup>13 </sup>Він збудує дім для Ймення Мого, а Я зміцню престола його царства навіки.</span></p><p><span><sup>14 </sup>Я буду йому за Батька, а він буде Мені за сина. Коли він скривить дорогу свою, то Я покараю його людською палицею та поразами людських синів.</span></p><p><span><sup>15 </sup>Та милість Моя не відхилиться від нього, як відхилив Я її від Саула, якого Я відкинув перед Тобою.</span></p><p><span><sup>16 </sup>І буде певним твій дім та царство твоє аж навіки перед тобою. Престол твій буде міцно стояти аж навіки!</span></p><p><span><sup>17 </sup>Як усі ці слова, як усе це видіння, так говорив Натан до Давида.</span></p>'
            'До галатів 4:21-31': '<h3> <span>До галатів 4:21-31</span></h3><p><span><sup>21 </sup>Скажіть мені ви, що хочете бути під Законом: чи не слухаєтесь ви Закону?</span></p><p><span><sup>22 </sup>Бо написано: Мав Авраам двох синів, одного від рабині, а другого від вільної.</span></p><p><span><sup>23 </sup>Але той, хто був від рабині, народився за тілом, а хто був від вільної, за обітницею.</span></p><p><span><sup>24 </sup>Розуміти це треба інакше, бо це два заповіти: один від гори Сінай, що в рабство народжує, а він то Аґар.</span></p><p><span><sup>25 </sup>Бо Аґар то гора Сінай в Арабії, а відповідає сучасному Єрусалимові, який у рабстві з своїми дітьми.</span></p><p><span><sup>26 </sup>А вишній Єрусалим вільний, він мати всім нам!</span></p><p><span><sup>27 </sup>Бо написано: Звеселися, неплідна, ти, що не родиш! Гукай та викликуй ти, що в породі не мучилась, бо в полишеної значно більше дітей, ніж у тієї, що має вона чоловіка!</span></p><p><span><sup>28 </sup>А ви, браття, діти обітниці за Ісаком!</span></p><p><span><sup>29 </sup>Але як і тоді, хто родився за тілом, переслідував тих, хто родився за духом, так само й тепер.</span></p><p><span><sup>30 </sup>Та що каже Писання? Прожени рабиню й сина її, бо не буде спадкувати син рабині разом із сином вільної.</span></p><p><span><sup>31 </sup>Тому, браття, не сини ми рабині, але вільної!</span></p>'
            'Єремія 31:31-34': '<h3> <span>Єремія 31:31-34</span></h3><p><span><sup>31 </sup>Ось дні наступають, говорить Господь, і складу Я із домом Ізраїлевим і з Юдиним домом Новий Заповіт.</span></p><p><span><sup>32 </sup>Не такий заповіт, що його з їхніми батьками Я склав був у той день, коли міцно за руку їх узяв, щоб їх вивести з краю єгипетського. Та вони поламали Мого заповіта, і Я їх відкинув, говорить Господь!</span></p><p><span><sup>33 </sup>Бо це ось отой Заповіт, що його по цих днях складу з домом Ізраїля, каже Господь: Дам Закона Свого в середину їхню, і на їхньому серці його напишу, і Я стану їм Богом, вони ж Мені будуть народом!</span></p><p><span><sup>34 </sup>І більше не будуть навчати вони один одного, і брат свого брата, говорячи: Пізнайте Господа! Бо всі будуть знати Мене, від малого їхнього й аж до великого їхнього, каже Господь, бо їхню провину прощу, і не буду вже згадувати їм гріха!</span></p>'
            'Буття 12:2, 3': '<h3> <span>Буття 12:2</span></h3><p><span><sup>2 </sup>І народом великим тебе Я вчиню, і поблагословлю Я тебе, і звеличу ймення твоє, і будеш ти благословенням.</span></p><h3> <span>Буття 12:3</span></h3><p><span><sup>3 </sup>І поблагословлю, хто тебе благословить, хто ж тебе проклинає, того прокляну. І благословляться в тобі всі племена землі!</span></p>'
            'Буття 3:15 -': '<h3> <span>Буття 3:15-24</span></h3><p><span><sup>15 </sup>І Я покладу ворожнечу між тобою й між жінкою, між насінням твоїм і насінням її. Воно зітре тобі голову, а ти будеш жалити його в п''яту.</span></p><p><span><sup>16 </sup>До жінки промовив: Помножуючи, помножу терпіння твої та болі вагітности твоєї. Ти в муках родитимеш діти, і до мужа твого пожадання твоє, а він буде панувати над тобою.</span></p><p><span><sup>17 </sup>І до Адама сказав Він: За те, що ти послухав голосу жінки своєї та їв з того дерева, що Я наказав був тобі, говорячи: Від нього не їж, проклята через тебе земля! Ти в скорботі будеш їсти від неї всі дні свойого життя.</span></p><p><span><sup>18 </sup>Тернину й осот вона буде родити тобі, і ти будеш їсти траву польову.</span></p><p><span><sup>19 </sup>У поті свойого лиця ти їстимеш хліб, аж поки не вернешся в землю, бо з неї ти взятий. Бо ти порох, і до пороху вернешся.</span></p><p><span><sup>20 </sup>І назвав Адам ім''я своїй жінці: Єва, бо вона була мати всього живого.</span></p><p><span><sup>21 </sup>І зробив Господь Бог Адамові та жінці його одежу шкуряну і зодягнув їх.</span></p><p><span><sup>22 </sup>І сказав Господь Бог: Ось став чоловік, немов один із Нас, щоб знати добро й зло. А тепер коли б не простяг він своєї руки, і не взяв з дерева життя, і щоб він не з''їв, і не жив повік віку.</span></p><p><span><sup>23 </sup>І вислав його Господь Бог із еденського раю, щоб порати землю, з якої узятий він був.</span></p><p><span><sup>24 </sup>І вигнав Господь Бог Адама. А на схід від еденського раю поставив Херувима і меча полум''яного, який обертався навколо, щоб стерегти дорогу до дерева життя.</span></p>'
            'Буття 3:15': '<h3> <span>Буття 3:15</span></h3><p><span><sup>15 </sup>І Я покладу ворожнечу між тобою й між жінкою, між насінням твоїм і насінням її. Воно зітре тобі голову, а ти будеш жалити його в п''яту.</span></p>'
            'Ісая 11': '<h3> <span>Ісая 11</span></h3><p><span><span>11 </span>І вийде Пагінчик із пня Єссеєвого, і Галузка дасть плід із коріння його.</span></p><p><span><sup>2 </sup>І спочине на Нім Дух Господній, дух мудрости й розуму, дух поради й лицарства, дух пізнання та страху Господнього.</span></p><p><span><sup>3 </sup>Його уподобання в страху Господньому, і Він не на погляд очей своїх буде судити, і не на послух ушей Своїх буде рішати,</span></p><p><span><sup>4 </sup>але буде судити убогих за правдою, і правосуддя чинитиме слушно сумирним землі. І вдарить Він землю жезлом Своїх уст, а віддихом губ Своїх смерть заподіє безбожному.</span></p><p><span><sup>5 </sup>І станеться поясом клубів Його справедливість, вірність же поясом стегон Його!</span></p><p><span><sup>6 </sup>І замешкає вовк із вівцею, і буде лежати пантера з козлям, і будуть разом телятко й левчук, та теля відгодоване, а дитина мала їх водитиме!</span></p><p><span><sup>7 </sup>А корова й ведмідь будуть пастися разом, разом будуть лежати їхні діти, і лев буде їсти солому, немов та худоба!</span></p><p><span><sup>8 </sup>І буде бавитися немовлятко над діркою гада, і відняте від перс дитинча простягне свою руку над нору гадюки,</span></p><p><span><sup>9 </sup>не вчинять лихого та шкоди не зроблять на всій святій Моїй горі, бо земля буде повна пізнання Господнього так, як море вода покриває!</span></p><p><span><sup>10 </sup>І станеться в день той: до Кореня Єссеєвого, що стане прапором народам, погани звертатися будуть до Нього, і буде славою місце спочинку Його!</span></p><p><span><sup>11 </sup>І станеться в день той, і знову подруге простягне Господь Свою руку, щоб набути останок народу Свого, що полишиться з Ашшуру й з Єгипту, і з Патросу та з Етіопії, і з Еламу й з Шін''ару, і з Хамату, та з морських островів.</span></p><p><span><sup>12 </sup>І поганам підійме Він прапора, і згромадить вигнанців Ізраїля, і розпорошення Юди збере з чотирьох країв світу!</span></p><p><span><sup>13 </sup>І спиниться заздрість Єфрема, і витяті будуть супротивники Юди, не буде вже заздрити Юді Єфрем, а Юда не буде гнобити Єфрема.</span></p><p><span><sup>14 </sup>І вони полетять на плече филистимлян до моря, пограбують гуртом синів сходу, на Едома й Моава вони накладуть свою руку, і діти Аммона їх слухати будуть.</span></p><p><span><sup>15 </sup>І вчинить закляттям Господь затоку моря Єгипетського, і руку Свою простягне на ріку в сильнім вітрі Своїм, і на сім потоків розділить її, й буде можна її у взутті переходити.</span></p><p><span><sup>16 </sup>І буде широка дорога для решти народу Його, що з Ашшуру зостанеться, як була для Ізраїля в день, коли він виходив із краю єгипетського.</span></p>'

---

Багато хто вважає переказ Павлом історії Ізраїлю (<a class="verse" verse="До галатів 4:21-31">До галатів 4:21-31</a>) найважчою для розуміння частиною його Послання через дуже складні докази, які вимагають глибокого знання старозавітних персонажів та подій. Щоб зрозуміти цей уривок, необхідно розібратися в старозавітній концепції завіту, на якій будуються аргументи Павла.

Єврейське слово беріт, перекладене як «завіт», використовується в Старому Завіті майже 300 разів. Воно означає контракт, угоду або договір. Тисячі років завіти були невід’ємною частиною взаємовідносин як між людьми, так і народами на всьому стародавньому Близькому Сході. Часто при укладанні (дослівно «зарізанні») завіту вбивали якусь тварину. Смерть тварини символізувала долю того, хто не виконає своєї частини угоди.

«Від Адама до Ісуса Бог взаємодіяв з людством за допомогою серії завітів, центром яких був майбутній Викупитель і кульмінацією яких став завіт Давида (<a class="verse" verse="Буття 12:2, 3">Буття 12:2, 3</a>; <a class="verse" verse="2 Самуїлова 7:12-17">2 Самуїлова 7:12-17</a>; <a class="verse" verse="Ісая 11">Ісая 11</a>). Ізраїлеві у вавилонському полоні Бог дав обітницю кращого, „нового завіту” (<a class="verse" verse="Єремія 31:31-34">Єремія 31:31-34</a>), пов’язаного з Приходом Месії з племені Давида (<a class="verse" verse="Єзекіїль 36:26-28; 37:22-28">Єзекіїль 36:26-28; 37:22-28</a>)» (Ганс К. Ларонделл. Наш Творець – Викупитель, с. 4).

`Які повеління Бог дав Адамові в Едемському саду до гріхопадіння? <a class="verse" verse="Буття 1:28; 2:2, 3, 15-17">Буття 1:28; 2:2, 3, 15-17</a>.`

Шлюб, фізична праця й дотримання суботи були благословенням для першої людини. Проте існувала одна Божа заборона – не їсти плодів з дерева пізнання добра і зла. Послух був природним для людей. Однак Адам і Єва вирішили зробити те, що було протиприродним для них. Тим самим це призвело не лише до розриву завіту творіння, а й до нездатності людства, ураженого гріхом, задовольнити вимоги цього завіту. Сам Бог вирішив відновити зруйновані Адамом та Євою відносини. Для цього Він уклав завіт благодаті, заснований на обітниці про Спасителя (<a class="verse" verse="Буття 3:15">Буття 3:15</a>).

`Прочитайте <a class="verse" verse="Буття 3:15 -">Буття 3:15 -</a> першу євангельську обітницю в Біблії. Де в цьому вірші міститься надія, яку дарує нам Христос?`