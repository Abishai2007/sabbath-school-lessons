---
title: 'Завіт з Авраамом'
date: 28/08/2017
bible:
    -
        name: UKR.
        verses:
            'Від Марка 9:24': '<h3> <span>Від Марка 9:24</span></h3><p><span><sup>24 </sup>Зараз батько хлоп''яти з слізьми закричав і сказав: Вірую, Господи, поможи недовірству моєму!</span></p>'
            'Буття 15:7-18': '<h3> <span>Буття 15:7-18</span></h3><p><span><sup>7 </sup>І промовив до нього: Я Господь, що вивів тебе з Уру халдейського, щоб дати тобі землю оцю, щоб став ти спадкоємець її.</span></p><p><span><sup>8 </sup>І промовив Аврам: Господи, Господи, з чого я довідаюся, що буду спадкоємець її?</span></p><p><span><sup>9 </sup>Він же промовив до нього: Візьми трилітнє теля, і трилітню козу, і трилітнього барана, і горлицю, і пташеня голубине.</span></p><p><span><sup>10 </sup>І взяв він для Нього все те, і розсік його пополовині, і дав кожну частину його відповідно до другої, але птаства не розсік.</span></p><p><span><sup>11 </sup>І зліталося хиже птаство на трупи, та Аврам відганяв його.</span></p><p><span><sup>12 </sup>Коли ж сонце схилялось на захід, то спав сон на Аврама. І ось спадає на нього жах темний, великий.</span></p><p><span><sup>13 </sup>І промовив Господь до Аврама: Добре знай, що потомство твоє буде приходьком в землі не своїй. І будуть служити вони, і будуть їх мучити чотири сотні літ.</span></p><p><span><sup>14 </sup>Але народ, якому служити вони будуть, Я засуджу; та вони потім вийдуть з великим маєтком.</span></p><p><span><sup>15 </sup>А ти до своєї рідні прийдеш у мирі, у старості добрій похований будеш.</span></p><p><span><sup>16 </sup>А покоління четверте повернеться сюди, бо досі не повний ще гріх амореянина.</span></p><p><span><sup>17 </sup>І сталось, коли зайшло сонце й була темрява, то ось появилась мов димуюча піч, та смолоскип огняний перейшов поміж тими кусками жертви.</span></p><p><span><sup>18 </sup>І того дня склав Господь заповіта з Аврамом, говорячи: Потомству твоєму Я дав оцю землю від річки Єгипту аж до річки великої, до річки Ефрата:</span></p>'
            'Буття 12:1-5': '<h3> <span>Буття 12:1-5</span></h3><p><span><span>12 </span>І промовив Господь до Аврама: Вийди зо своєї землі, і від родини своєї, і з дому батька свого до Краю, який Я тобі покажу.</span></p><p><span><sup>2 </sup>І народом великим тебе Я вчиню, і поблагословлю Я тебе, і звеличу ймення твоє, і будеш ти благословенням.</span></p><p><span><sup>3 </sup>І поблагословлю, хто тебе благословить, хто ж тебе проклинає, того прокляну. І благословляться в тобі всі племена землі!</span></p><p><span><sup>4 </sup>І відправивсь Аврам, як сказав був до нього Господь, і з ним пішов Лот. Аврам же мав віку сімдесят літ і п''ять літ, як виходив з Харану.</span></p><p><span><sup>5 </sup>І Аврам узяв Сару, свою жінку, та Лота, сина брата свого, і ввесь маєток, який набули, і людей, що їх набули у Харані, та й вийшли, щоб піти до Краю ханаанського. І до Краю ханаанського вони прибули.</span></p>'
            'Буття 15:1-6': '<h3> <span>Буття 15:1-6</span></h3><p><span><span>15 </span>По цих-о подіях було слово Господнє Аврамові в видінні таке: Не бійся, Авраме, Я тобі щит, нагорода твоя вельми велика.</span></p><p><span><sup>2 </sup>А Аврам відізвався: Господи, Господи, що даси Ти мені, коли я бездітний ходжу, а керівник мого господарства він Елі-Езер із Дамаску.</span></p><p><span><sup>3 </sup>І сказав Аврам: Отож, Ти не дав нащадка мені, і ото мій керівник спадкоємець мені.</span></p><p><span><sup>4 </sup>І ось слово Господнє до нього таке: Він не буде спадкоємець тобі, але той, хто вийде з твойого нутра, він буде спадкоємець тобі.</span></p><p><span><sup>5 </sup>І Господь його вивів надвір та й сказав: Подивися на небо, та зорі злічи, коли тільки потрапиш ти їх полічити. І до нього прорік: Таким буде потомство твоє!</span></p><p><span><sup>6 </sup>І ввірував Аврам Господеві, а Він залічив йому те в праведність.</span></p>'
            'Буття 3:15': '<h3> <span>Буття 3:15</span></h3><p><span><sup>15 </sup>І Я покладу ворожнечу між тобою й між жінкою, між насінням твоїм і насінням її. Воно зітре тобі голову, а ти будеш жалити його в п''яту.</span></p>'
            'Буття 15:8': '<h3> <span>Буття 15:8</span></h3><p><span><sup>8 </sup>І промовив Аврам: Господи, Господи, з чого я довідаюся, що буду спадкоємець її?</span></p>'

---

`Яку обітницю Бог дав Авраамові в <a class="verse" verse="Буття 12:1-5">Буття 12:1-5</a>? Як відповів на це Авраам?`

Перша обітниця Бога Авраамові – один із найсильніших старозавітних текстів. Ці вірші повідомляють про Божу благодать. Обітниці дає Бог, а не Авраам. Патріарх нічим не заслужив Божої прихильності. Немає також згадки про те, що Бог і Авраам разом працювали над цією угодою. Усі обітниці походять від Бога. Авраамові ж тільки необхідно було вірити в надійність і вірність Божої обітниці. Його віра не повинна бути слабкою й формальною. Патріарх мав виявити свою віру, залишити родичів (а йому вже виповнилося 75 років!) та вирушити до обіцяної Богом землі.

«Благословивши Авраама, а через нього й усіх людей, Бог підтвердив Свої наміри викупити їх. Він „благословив” Адама та Єву в раю (<a class="verse" verse="Буття 3:15">Буття 3:15</a>). Бог підтвердив Свою обітницю благословити „всі народи” Своїм універсальним Планом спасіння» (Ганс К. Ларонделл. Наш Творець – Викупитель, с. 22, 23).

`Протягом багатьох років Авраам очікував народження обіцяного сина. Які запитання виникали в нього щодо Божої обітниці? <a class="verse" verse="Буття 15:1-6">Буття 15:1-6</a>.`

Деякі вважають, що Авраам був таким героєм віри, у котрого ніколи не виникало запитань і сумнівів. Однак Священне Писання повідомляє про інше. Авраам вірив, але в нього все-таки виникали запитання й сумніви. Однак, незважаючи ні на що, його віра зростала. Подібно до батька з історії, описаної в <a class="verse" verse="Від Марка 9:24">Від Марка 9:24</a>, Авраам у <a class="verse" verse="Буття 15:8">Буття 15:8</a>, по суті, сказав Богові: «Вірю, допоможи моєму невірству!». У відповідь Бог милостиво запевнив Авраама у вірності Своєї обітниці, уклавши з ним завіт (<a class="verse" verse="Буття 15:7-18">Буття 15:7-18</a>). Цей уривок дивовижний не через те, що Бог укладає завіт з Авраамом, а через те, наскільки заради цього Бог був готовий зійти до рівня Авраама. Стародавні правителі на Близькому Сході відкидали навіть саму ідею укладання завіту зі своїми слугами. На відміну від них, Бог не тільки дав слово, але, за звичаєм того часу, навіть пройшов між розсіченими тваринами, у такий спосіб уклавши завіт з патріархом. Власне, заради спасіння людей та виконання обітниці Ісус і віддав Своє життя.

`У яких сферах життя вам необхідно просто повірити в те, що здається неможливим? Як ви можете навчитися продовжувати вірити, незважаючи ні на що?`