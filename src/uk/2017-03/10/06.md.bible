---
title: 'Ізмаїл та Ісак сьогодні'
date: 31/08/2017
bible:
    -
        name: UKR.
        verses:
            'До галатів 4:28-31': '<h3> <span>До галатів 4:28-31</span></h3><p><span><sup>28 </sup>А ви, браття, діти обітниці за Ісаком!</span></p><p><span><sup>29 </sup>Але як і тоді, хто родився за тілом, переслідував тих, хто родився за духом, так само й тепер.</span></p><p><span><sup>30 </sup>Та що каже Писання? Прожени рабиню й сина її, бо не буде спадкувати син рабині разом із сином вільної.</span></p><p><span><sup>31 </sup>Тому, браття, не сини ми рабині, але вільної!</span></p>'
            'Книга Суддів 9:1-6': '<h3> <span>Книга Суддів 9:1-6</span></h3><p><span><span>9 </span>І пішов Авімелех, син Єруббаалів, до Сихему, до братів своєї матері, і говорив до них та до всього роду батьківського дому своєї матері, кажучи:</span></p><p><span><sup>2 </sup>Говоріть голосно до всіх сихемських господарів: Що ліпше для вас: чи панування над вами семидесяти мужів, усіх Єруббаалових синів, чи панування над вами мужа одного? І пам''ятайте, що я кість ваша та тіло ваше.</span></p><p><span><sup>3 </sup>І говорили брати його матері про нього голосно до сихемських господарів усі ті слова, і їхнє серце схилилося до Авімелеха, бо вони сказали: Він наш брат.</span></p><p><span><sup>4 </sup>І дали йому сімдесят шеклів срібла з дому Баал-Беріта, а Авімелех найняв за них пустих та легковажних людей, і вони пішли за ним.</span></p><p><span><sup>5 </sup>А він прийшов до дому свого батька в Офру, і повбивав своїх братів, синів Єруббаалових, сімдесят чоловіка на однім камені. І позостався тільки Йотам, син Єруббаалів, наймолодший, бо сховався.</span></p><p><span><sup>6 </sup>І були зібрані всі сихемські господарі та ввесь Бет-Мілло, і вони пішли та й настановили Авімелеха за царя при Елон-Муццаві, що в Сихемі.</span></p>'
            'Буття 21:8-12': '<h3> <span>Буття 21:8-12</span></h3><p><span><sup>8 </sup>І дитина росла, і була відлучена. І справив Авраам велику гостину в день відлучення Ісака.</span></p><p><span><sup>9 </sup>І побачила Сарра сина Аґари єгиптянки, що вродила була Авраамові, що він насміхається.</span></p><p><span><sup>10 </sup>І сказала вона Авраамові: Прожени ту невільницю та сина її, бо не буде наслідувати син тієї невільниці разом із сином моїм, із Ісаком.</span></p><p><span><sup>11 </sup>Але ця справа була дуже не до вподоби Авраамові через сина його.</span></p><p><span><sup>12 </sup>І промовив Господь Авраамові: Нехай не буде не до вподоби тобі це через хлопця та через невільницю твою. Усе, що скаже тобі Сарра, послухай голосу її, бо Ісаком буде покликане тобі потомство.</span></p>'
            'Буття 21:8-10': '<h3> <span>Буття 21:8-10</span></h3><p><span><sup>8 </sup>І дитина росла, і була відлучена. І справив Авраам велику гостину в день відлучення Ісака.</span></p><p><span><sup>9 </sup>І побачила Сарра сина Аґари єгиптянки, що вродила була Авраамові, що він насміхається.</span></p><p><span><sup>10 </sup>І сказала вона Авраамові: Прожени ту невільницю та сина її, бо не буде наслідувати син тієї невільниці разом із сином моїм, із Ісаком.</span></p>'

---

Стислим викладом історії Ізраїлю Павло бажав спростувати твердження своїх опонентів про те, що вони – справжні нащадки Авраама, а Єрусалим (центр юдейського християнства й Закону) – їхня матір. Ці юдеї стверджували, що язичники не були законними спадкоємцями. За їхніми словами, якщо язичники хотіли стати справжніми послідовниками Христа, вони повинні були спочатку стати синами Авраама, виконавши закон про обрізання.

Однак Павло каже, що все навпаки. Саме законники, подібно до Ізмаїла, були незаконними синами Авраама. Покладаючись на обрізання, вони довіряли «тілу», як Сарра у випадку з Агарою та ізраїльтяни біля гори Синай. А навернені язичники стали синами Авраама не за фізичним народженням, а, подібно до Ісака, надприродним чином. «Як Ісак, вони були виконанням обітниці Авраамові... Як Ісак, вони народилися вільними завдяки Божественній благодаті; як Ісак, вони належать до гілки завіту обітниці» (Джеймс Данн. Послання до галатів, с. 256).

`З чим зустрінуться в цьому світі справжні нащадки Авраама? <a class="verse" verse="До галатів 4:28-31">До галатів 4:28-31</a>; <a class="verse" verse="Буття 21:8-12">Буття 21:8-12</a>.`

Як обіцяного сина, Ісака чекали не тільки благословення, а й переслідування і протистояння. Говорячи про переслідування, Павло має на увазі випадок, описаний у <a class="verse" verse="Буття 21:8-10">Буття 21:8-10</a>, коли вшановували Ісака, а Ізмаїл насміхався над ним. Хоч сьогодні поведінка Ізмаїла може видатися не настільки значною, вона вказує на глибоку ворожість, оскільки на кону було право первородства. У давнину багато правителів намагалися забезпечити своє становище, знищуючи потенційних суперників, зокрема рідних братів і сестер (<a class="verse" verse="Книга Суддів 9:1-6">Книга Суддів 9:1-6</a>). Хоч Ісак зіткнувся з ворожістю, проте він одержав усі переваги любові, захисту й заступництва як спадкоємець свого батька.

Як духовні нащадки Ісака, ми не повинні дивуватися випробуванням і ворожнечі навіть з боку одновірців.

`Чи зустрічалися ви через свою віру з ворожістю з боку навіть найближчих людей? А чи не траплялося вам переслідувати інших за їхню віру? Подумайте про це.`