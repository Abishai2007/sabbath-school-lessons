---
title: 'Агар і гора Синай'
date: 30/08/2017
bible:
    -
        name: UKR.
        verses:
            'Повторення Закону 32:10-12': '<h3> <span>Повторення Закону 32:10-12</span></h3><p><span><sup>10 </sup>Знайшов Він його на пустинній землі та в степу завивання пустельних гієн, та й його оточив, уважав Він за ним, зберігав Він його, як зіницю оту свого ока.</span></p><p><span><sup>11 </sup>Як гніздо своє будить орел, як ширяє він понад своїми малятами, крила свої простягає, бере їх, та носить їх він на рамені крилатім своїм,</span></p><p><span><sup>12 </sup>так Господь Сам провадив його, а бога чужого при нім не було.</span></p>'
            'Вихід 6:2-8; 19:3-6': '<h3> <span>Вихід 6:2-8</span></h3><p><span><sup>2 </sup>І говорив Бог до Мойсея, та й сказав йому: Я Господь!</span></p><p><span><sup>3 </sup>І являвся Я Авраамові, Ісакові та Яковові Богом Всемогутнім, але Йменням Своїм Господь Я не дався їм пізнати.</span></p><p><span><sup>4 </sup>А також Я склав був із ними Свого заповіта, що дам їм землю ханаанську, землю їх мандрування, в якій вони мандрували.</span></p><p><span><sup>5 </sup>І почув Я теж стогін синів Ізраїлевих, що єгиптяни роблять їх своїми рабами, і згадав заповіта Свого.</span></p><p><span><sup>6 </sup>Тому скажи синам Ізраїлевим: Я Господь! І Я виведу вас з-під тягарів Єгипту, і визволю вас від їхньої роботи, і звільню вас витягненим раменом та великими присудами.</span></p><p><span><sup>7 </sup>І візьму вас Собі за народа, і буду вам Богом, і ви познаєте, що Я Господь, Бог ваш, що виводить вас із-під тягарів Єгипту!</span></p><p><span><sup>8 </sup>І введу вас до того Краю, що про нього Я підняв був Свою руку, щоб дати його Авраамові, Ісакові та Якову. І Я дам його вам на спадщину. Я Господь!</span></p><h3> <span>Вихід 19:3-6</span></h3><p><span><sup>3 </sup>А Мойсей увійшов до Бога. І кликнув до нього Господь із гори, говорячи: Скажеш отак дому Якова, і звістиш синам Ізраїля:</span></p><p><span><sup>4 </sup>Ви бачили, що Я зробив був Єгиптові, і носив вас на крилах орлиних, і привів вас до Себе.</span></p><p><span><sup>5 </sup>А тепер, коли справді послухаєте Мого голосу, і будете дотримувати заповіту Мого, то станете Мені власністю більше всіх народів, бо вся земля то Моя!</span></p><p><span><sup>6 </sup>А ви станете Мені царством священиків та народом святим. Оце ті речі, що про них будеш казати Ізраїлевим синам.</span></p>'
            'До галатів 4:21-31': '<h3> <span>До галатів 4:21-31</span></h3><p><span><sup>21 </sup>Скажіть мені ви, що хочете бути під Законом: чи не слухаєтесь ви Закону?</span></p><p><span><sup>22 </sup>Бо написано: Мав Авраам двох синів, одного від рабині, а другого від вільної.</span></p><p><span><sup>23 </sup>Але той, хто був від рабині, народився за тілом, а хто був від вільної, за обітницею.</span></p><p><span><sup>24 </sup>Розуміти це треба інакше, бо це два заповіти: один від гори Сінай, що в рабство народжує, а він то Аґар.</span></p><p><span><sup>25 </sup>Бо Аґар то гора Сінай в Арабії, а відповідає сучасному Єрусалимові, який у рабстві з своїми дітьми.</span></p><p><span><sup>26 </sup>А вишній Єрусалим вільний, він мати всім нам!</span></p><p><span><sup>27 </sup>Бо написано: Звеселися, неплідна, ти, що не родиш! Гукай та викликуй ти, що в породі не мучилась, бо в полишеної значно більше дітей, ніж у тієї, що має вона чоловіка!</span></p><p><span><sup>28 </sup>А ви, браття, діти обітниці за Ісаком!</span></p><p><span><sup>29 </sup>Але як і тоді, хто родився за тілом, переслідував тих, хто родився за духом, так само й тепер.</span></p><p><span><sup>30 </sup>Та що каже Писання? Прожени рабиню й сина її, бо не буде спадкувати син рабині разом із сином вільної.</span></p><p><span><sup>31 </sup>Тому, браття, не сини ми рабині, але вільної!</span></p>'
            'До євреїв 8:6, 7': '<h3> <span>До євреїв 8:6</span></h3><p><span><sup>6 </sup>А тепер одержав Він краще служіння, поскільки Він посередник і кращого заповіту, який на кращих обітницях був узаконений.</span></p><h3> <span>До євреїв 8:7</span></h3><p><span><sup>7 </sup>Бо коли б отой перший був бездоганний, не шукалося б місця для другого.</span></p>'
            'Буття 12:1, 2': '<h3> <span>Буття 12:1</span></h3><p><span><span>12 </span>І промовив Господь до Аврама: Вийди зо своєї землі, і від родини своєї, і з дому батька свого до Краю, який Я тобі покажу.</span></p><h3> <span>Буття 12:2</span></h3><p><span><sup>2 </sup>І народом великим тебе Я вчиню, і поблагословлю Я тебе, і звеличу ймення твоє, і будеш ти благословенням.</span></p>'
            'Вихід 19:7-25': '<h3> <span>Вихід 19:7-25</span></h3><p><span><sup>7 </sup>І прибув Мойсей, і покликав старших народніх, та й виложив перед ними всі ті слова, що Господь наказав був йому.</span></p><p><span><sup>8 </sup>І відповів увесь народ разом, та й сказав: Усе, що Господь говорив, зробимо! А Мойсей доніс слова народу до Господа.</span></p><p><span><sup>9 </sup>І промовив Господь до Мойсея: Ось Я до тебе прийду в густій хмарі, щоб чув народ, коли Я говоритиму з тобою, і щоб повірив і тобі навіки! І переповів Мойсей слова народу до Господа.</span></p><p><span><sup>10 </sup>І промовив Господь до Мойсея: Іди до людей, і освяти їх сьогодні та взавтра, і нехай вони виперуть одіж свою.</span></p><p><span><sup>11 </sup>І нехай вони будуть готові на третій день, бо третього дня зійде Господь на гору Сінай на очах усього народу.</span></p><p><span><sup>12 </sup>І обведеш границею народ довкола, говорячи: Стережіться сходити на гору й доторкуватися до краю її. Кожен, хто доторкнеться до гори, буде конче забитий!</span></p><p><span><sup>13 </sup>Нехай не доторкнеться до неї рука, бо буде конче вкаменований, або буде справді застрілений, чи то худобина, чи то людина, не буде жити вона. Як сурма засурмить протяжливо, вони вийдуть на гору.</span></p><p><span><sup>14 </sup>І зійшов Мойсей з гори до народу, і освятив народ, а вони випрали одежу свою.</span></p><p><span><sup>15 </sup>І він сказав до народу: Будьте готові на третій день; не входьте до жінок.</span></p><p><span><sup>16 </sup>І сталося третього дня, коли ранок настав, і знялися громи та блискавки, і густа хмара над горою та сильний голос сурми! І затремтів увесь народ, що був у таборі...</span></p><p><span><sup>17 </sup>І вивів Мойсей народ із табору назустріч Богові, і вони стали під горою.</span></p><p><span><sup>18 </sup>А гора Сінай уся вона димувала через те, що Господь зійшов на неї в огні! І піднявся дим її, немов дим вапнярки, і сильно затремтіла вся гора...</span></p><p><span><sup>19 </sup>І розлігся голос сурми, і він сильно все могутнів: Мойсей говорить, а Бог відповідає йому голосно...</span></p><p><span><sup>20 </sup>І зійшов Господь на гору Сінай, на верхів''я гори. І покликав Господь Мойсея на верхів''я гори. І вийшов Мойсей.</span></p><p><span><sup>21 </sup>І промовив Господь до Мойсея: Зійди, остережи народ, щоб не рвався до Господа, щоб побачити, бо багато з нього загине.</span></p><p><span><sup>22 </sup>А також священики, що будуть підходити до Господа, нехай перше освятяться, щоб Господь їх не повбивав.</span></p><p><span><sup>23 </sup>І сказав Мойсей до Господа: Не зможе народ вийти на гору Сінай, бо Ти засвідчив між нами, говорячи: Обведи границею цю гору, і освяти її.</span></p><p><span><sup>24 </sup>І промовив до нього Господь: Іди, зійди, а потім вийди ти й Аарон з тобою, а священики й народ нехай не рвуться до Господа, щоб Я не повбивав їх.</span></p><p><span><sup>25 </sup>І зійшов Мойсей до народу, і сказав їм це все.</span></p>'
            'До євреїв 8:9': '<h3> <span>До євреїв 8:9</span></h3><p><span><sup>9 </sup>не за заповітом, що його Я склав був з отцями їхніми дня, коли взяв їх за руку, щоб вивести їх із землі єгипетської. А що вони не залишилися в Моїм заповіті, то й Я їх покинув, говорить Господь!</span></p>'
            'Вихід 19:8': '<h3> <span>Вихід 19:8</span></h3><p><span><sup>8 </sup>І відповів увесь народ разом, та й сказав: Усе, що Господь говорив, зробимо! А Мойсей доніс слова народу до Господа.</span></p>'
            'Вихід 19': '<h3> <span>Вихід 19</span></h3><p><span><span>19 </span>Третього місяця по виході Ізраїлевих синів із єгипетського краю, того дня прибули вони на Сінайську пустиню.</span></p><p><span><sup>2 </sup>І рушили вони з Рефідіму, і ввійшли до Сінайської пустині, та й отаборилися в пустині. І отаборився там Ізраїль навпроти гори.</span></p><p><span><sup>3 </sup>А Мойсей увійшов до Бога. І кликнув до нього Господь із гори, говорячи: Скажеш отак дому Якова, і звістиш синам Ізраїля:</span></p><p><span><sup>4 </sup>Ви бачили, що Я зробив був Єгиптові, і носив вас на крилах орлиних, і привів вас до Себе.</span></p><p><span><sup>5 </sup>А тепер, коли справді послухаєте Мого голосу, і будете дотримувати заповіту Мого, то станете Мені власністю більше всіх народів, бо вся земля то Моя!</span></p><p><span><sup>6 </sup>А ви станете Мені царством священиків та народом святим. Оце ті речі, що про них будеш казати Ізраїлевим синам.</span></p><p><span><sup>7 </sup>І прибув Мойсей, і покликав старших народніх, та й виложив перед ними всі ті слова, що Господь наказав був йому.</span></p><p><span><sup>8 </sup>І відповів увесь народ разом, та й сказав: Усе, що Господь говорив, зробимо! А Мойсей доніс слова народу до Господа.</span></p><p><span><sup>9 </sup>І промовив Господь до Мойсея: Ось Я до тебе прийду в густій хмарі, щоб чув народ, коли Я говоритиму з тобою, і щоб повірив і тобі навіки! І переповів Мойсей слова народу до Господа.</span></p><p><span><sup>10 </sup>І промовив Господь до Мойсея: Іди до людей, і освяти їх сьогодні та взавтра, і нехай вони виперуть одіж свою.</span></p><p><span><sup>11 </sup>І нехай вони будуть готові на третій день, бо третього дня зійде Господь на гору Сінай на очах усього народу.</span></p><p><span><sup>12 </sup>І обведеш границею народ довкола, говорячи: Стережіться сходити на гору й доторкуватися до краю її. Кожен, хто доторкнеться до гори, буде конче забитий!</span></p><p><span><sup>13 </sup>Нехай не доторкнеться до неї рука, бо буде конче вкаменований, або буде справді застрілений, чи то худобина, чи то людина, не буде жити вона. Як сурма засурмить протяжливо, вони вийдуть на гору.</span></p><p><span><sup>14 </sup>І зійшов Мойсей з гори до народу, і освятив народ, а вони випрали одежу свою.</span></p><p><span><sup>15 </sup>І він сказав до народу: Будьте готові на третій день; не входьте до жінок.</span></p><p><span><sup>16 </sup>І сталося третього дня, коли ранок настав, і знялися громи та блискавки, і густа хмара над горою та сильний голос сурми! І затремтів увесь народ, що був у таборі...</span></p><p><span><sup>17 </sup>І вивів Мойсей народ із табору назустріч Богові, і вони стали під горою.</span></p><p><span><sup>18 </sup>А гора Сінай уся вона димувала через те, що Господь зійшов на неї в огні! І піднявся дим її, немов дим вапнярки, і сильно затремтіла вся гора...</span></p><p><span><sup>19 </sup>І розлігся голос сурми, і він сильно все могутнів: Мойсей говорить, а Бог відповідає йому голосно...</span></p><p><span><sup>20 </sup>І зійшов Господь на гору Сінай, на верхів''я гори. І покликав Господь Мойсея на верхів''я гори. І вийшов Мойсей.</span></p><p><span><sup>21 </sup>І промовив Господь до Мойсея: Зійди, остережи народ, щоб не рвався до Господа, щоб побачити, бо багато з нього загине.</span></p><p><span><sup>22 </sup>А також священики, що будуть підходити до Господа, нехай перше освятяться, щоб Господь їх не повбивав.</span></p><p><span><sup>23 </sup>І сказав Мойсей до Господа: Не зможе народ вийти на гору Сінай, бо Ти засвідчив між нами, говорячи: Обведи границею цю гору, і освяти її.</span></p><p><span><sup>24 </sup>І промовив до нього Господь: Іди, зійди, а потім вийди ти й Аарон з тобою, а священики й народ нехай не рвуться до Господа, щоб Я не повбивав їх.</span></p><p><span><sup>25 </sup>І зійшов Мойсей до народу, і сказав їм це все.</span></p>'

---

_<a class="verse" verse="До галатів 4:21-31">До галатів 4:21-31</a>_

`Які відносини завіту зі Своїм народом Бог бажав установити на горі Синай? Що спільного між цим завітом та завітом з Авраамом? <a class="verse" verse="Вихід 6:2-8; 19:3-6">Вихід 6:2-8; 19:3-6</a>; <a class="verse" verse="Повторення Закону 32:10-12">Повторення Закону 32:10-12</a>.`

На горі Синай Бог бажав установити такі ж самі відносини завіту з ізраїльським народом, як колись з Авраамом. Між Божими словами Авраамові в <a class="verse" verse="Буття 12:1, 2">Буття 12:1, 2</a> та Мойсеєві у <a class="verse" verse="Вихід 19">Вихід 19</a> є подібність. В обох випадках Бог підкреслює, що Він зробить для Свого народу. Він не вимагає, щоб ізраїльтяни обіцяли зробити щось, аби заслужити Його благословення. Вони просто мають бути слухняними у відповідь на Його благословення. Бог не говорить про праведність через діла. Навпаки, Він хоче, щоб ізраїльтяни мали ту саму віру, яку виявляв Авраам у відповідь на Його обітниці.

`Якщо завіт, укладений Богом з Ізраїлем на горі Синай, подібний до Його завіту з Авраамом, чому Павло порівнює гору Синай з досвідом Агари? <a class="verse" verse="Вихід 19:7-25">Вихід 19:7-25</a>; <a class="verse" verse="До євреїв 8:6, 7">До євреїв 8:6, 7</a>.`

Завіт, даний на горі Синай, мав виявити гріховність людства, а також указати на ліки від неї в рясній Божій благодаті. Це символічно відображалося в служінні у святині. Проблема із завітом, даним на горі Синай, походила не від Бога. Вона полягала в помилкових обіцянках людей (<a class="verse" verse="До євреїв 8:9">До євреїв 8:9</a>). На Божі обітниці вони відповіли не покірністю й вірою, а самовпевненістю: «Усе, що Господь говорив, зробимо!» (<a class="verse" verse="Вихід 19:8">Вихід 19:8</a>). Проживши понад 400 років у Єгипті як раби, вони не усвідомлювали справжньої величі Бога та всієї глибини своєї гріховності. Як Авраам і Сарра намагалися допомогти Богові виконати Його обітницю, так і ізраїльтяни бажали перетворити Божий завіт благодаті на завіт діл. Випадок з Агарою і гора Синай – це приклади спроб людей спастися ділами.

Павло не каже, що даний на Синаї Закон став для людей злом або був скасований. Його непокоїло неправильне, законницьке розуміння галатами Божих Заповідей. «Закон мав переконати їх в абсолютній неможливості догодити Богові послухом Законові. Але замість цього він пробудив у них глибоко закорінену рішучість використати власні ресурси, щоб догодити Богові. Таким чином, Закон не виконав свого благодатного завдання – привести юдеїв до Христа. Він закрив від них Христа» (O. Палмер Робертсон. Христос Божих завітів, с. 181).