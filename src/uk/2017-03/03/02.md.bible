---
title: 'Важливість єдності'
date: 09/07/2017
bible:
    -
        name: UKR.
        verses:
            '1 до коринтян 1:10-13': '<h3> <span>1 до коринтян 1:10-13</span></h3><p><span><sup>10 </sup>Тож благаю вас, браття, Ім''ям Господа нашого Ісуса Христа, щоб ви всі говорили те саме, і щоб не було поміж вами поділення, але щоб були ви поєднані в однім розумінні та в думці одній!</span></p><p><span><sup>11 </sup>Бо стало відомо мені про вас, мої браття, від Хлоїних, що між вами суперечки.</span></p><p><span><sup>12 </sup>А кажу я про те, що з вас кожен говорить: я ж Павлів, а я Аполлосів, а я Кифин, а я Христів.</span></p><p><span><sup>13 </sup>Чи ж Христос поділився? Чи ж Павло був розп''ятий за вас? Чи в Павлове ім''я ви христились?</span></p>'
            'До галатів 2:1, 2': '<h3> <span>До галатів 2:1</span></h3><p><span><span>2 </span>Потому, по чотирнадцяти роках, я знову ходив в Єрусалим із Варнавою, взявши й Тита з собою.</span></p><h3> <span>До галатів 2:2</span></h3><p><span><sup>2 </sup>А пішов я за відкриттям. І подав їм Євангелію, що її проповідую між поганами, особливо знатнішим, чи не дарма змагаюся я чи змагався.</span></p>'

---

`Прочитайте <a class="verse" verse="1 до коринтян 1:10-13">1 до коринтян 1:10-13</a>. Що цей уривок повідомляє нам про значення єдності в Церкві, як її розумів Павло?`

Спростувавши обвинувачення в тому, що його Євангеліє походить не від Бога, Павло в <a class="verse" verse="До галатів 2:1, 2">До галатів 2:1, 2</a> відповідає на ще одне висунуте проти нього обвинувачення. Фальшиві вчителі в Галатії заявляли, що Євангеліє Павла суперечить тому, чого навчає Петро та інші апостоли. Вони говорили, що Павло відступив від віри.

У відповідь на ці обвинувачення Павло розповідає про свою подорож до Єрусалима, яку він здійснив щонайменше через 14 років після навернення. Хоч нам точно не відома дата відвідання ним Єрусалима, ми добре знаємо, що в давнину будь-яка подорож була нелегкою справою. Шлях апостола по суші від Антіохії до Єрусалима (450 км) зайняв три тижні, і дорогою він неминуче стикався з усілякими труднощами й небезпеками. Незважаючи на всі негаразди, Павло здійснив цю подорож, і не тому, що апостоли викликали його, а тому, що Святий Дух спонукав його до цього. Перебуваючи в Єрусалимі, він виклав «своє» Євангеліє апостолам.

Чому Павло це зробив? Безперечно, не тому, що мав якісь сумніви щодо істин, які проголошував іншим. Урешті-решт, він проголошував це Євангеліє протягом 14 років. Проте він високо цінував підтримку та заохочування з боку інших апостолів і Церкви.

Таким чином, обвинувачення в тому, що вістка Павла відрізнялася від проповіді апостолів, не лише дискредитувало його, а й було нападом на єдність апостолів і саму Церкву. Підтримка єдності між апостолами мала першорядне значення, оскільки розділення між місією Павла, зорієнтованої на язичників, та материнською церквою в Єрусалимі призвело б до катастрофічних наслідків. За відсутності спілкування між християнами з язичників і християнами з юдеїв «Христос був би розділений, і вся енергія, яку Павло вже затратив та сподівався спрямувати на євангелізацію язичників, виявилася б даремною» (Ф. Ф. Брюс. Послання до галатів, с. 111).

`Які проблеми загрожують єдності сучасної Церкви? Як ми їх долаємо? Що може бути важливішим за єдність?`