---
title: 'Занепокоєння Павла'
date: 13/07/2017
bible:
    -
        name: UKR.
        verses:
            'До галатів 2:11-14': '<h3> <span>До галатів 2:11-14</span></h3><p><span><sup>11 </sup>Коли ж Кифа прийшов був до Антіохії, то відкрито я виступив супроти нього, заслуговував бо він на осуд.</span></p><p><span><sup>12 </sup>Бо він перед тим, як прийшли були дехто від Якова, споживав із поганами. А коли прибули, став ховатися та відлучатися, боячися обрізаних.</span></p><p><span><sup>13 </sup>А з ним лицемірили й інші юдеї, так що навіть Варнава пристав був до їхнього лицемірства.</span></p><p><span><sup>14 </sup>А коли я побачив, що не йдуть вони рівно за євангельською правдою, то перед усіма сказав Кифі: Коли ти, бувши юдеєм, живеш по-поганському, а не по-юдейському, то нащо поган ти примушуєш жити по-юдейському?</span></p>'
            'До колоссян 3:11': '<h3> <span>До колоссян 3:11</span></h3><p><span><sup>11 </sup>де нема ані геллена, ані юдея, обрізання та необрізання, варвара, скита, раба, вільного, але все та в усьому Христос!</span></p>'
            'До галатів 2:14': '<h3> <span>До галатів 2:14</span></h3><p><span><sup>14 </sup>А коли я побачив, що не йдуть вони рівно за євангельською правдою, то перед усіма сказав Кифі: Коли ти, бувши юдеєм, живеш по-поганському, а не по-юдейському, то нащо поган ти примушуєш жити по-юдейському?</span></p>'
            'До галатів 3:28': '<h3> <span>До галатів 3:28</span></h3><p><span><sup>28 </sup>Нема юдея, ні грека, нема раба, ані вільного, нема чоловічої статі, ані жіночої, бо всі ви один у Христі Ісусі!</span></p>'

---

_<a class="verse" verse="До галатів 2:14">До галатів 2:14</a>_

Ситуація в Антіохії була напруженою: Павло і Петро, два Христових апостоли, розійшлися в думках і поглядах. Павло прикликав Петра до відповіді за його поведінку.

`Які причини спонукали Павла привселюдно викрити Петра? <a class="verse" verse="До галатів 2:11-14">До галатів 2:11-14</a>.`

Павло розумів: проблема полягає не в тому, що Петро вирішив розділити трапезу з єрусалимськими відвідувачами. Стародавні традиції гостинності, безумовно, вимагали цього. Питання полягало в «істині Євангелія», а не просто в спілкуванні й трапезі. Насправді поведінка Петра кидала тінь на Добру вістку.

`Прочитайте <a class="verse" verse="До галатів 3:28">До галатів 3:28</a> та <a class="verse" verse="До колоссян 3:11">До колоссян 3:11</a>. Як ці тексти допомагають нам зрозуміти реакцію Павла?`

Під час зустрічі в Єрусалимі всі апостоли дійшли висновку, що язичники можуть одержати всі благословення в Христі без обрізання. Проте тепер дії Петра ставили це рішення під сумнів. Там, де навернені в християнство юдеї та язичники колись об’єдналися в братство, зараз громада була розділена, і в майбутньому це могло призвести до розділення всієї Церкви.

На думку Павла, поведінка Петра показувала, що навернені язичники були, у кращому разі, віруючими «другого ґатунку». Такі дії могли спричинити сильний тиск на колишніх язичників, спонукуючи їх відповідати всім вимогам, аби по-справжньому стати членами християнського братства. Тому Павло сказав: «Якщо ти, юдей, живеш як язичник, а не як юдей, то чому змушуєш язичників жити по-юдейському?» (<a class="verse" verse="До галатів 2:14">До галатів 2:14</a>). Фразу «жити по-юдейському» дослівно можна перекласти як «навернутися в юдаїзм». Цей часто вживаний вислів означав «прийняти юдейський спосіб життя». Так говорили про язичників, котрі відвідували синагогу та запозичили юдейські звичаї. З цієї ж причини опонентів Павла в Галатії, яких він називає «фальшивими братами», часто іменували «юдеями».

`Приклад Петра виявився настільки сильним, що його почав наслідувати і Варнава, котрий також мав би добре розуміти це питання. Який яскравий приклад сили тиску з боку суспільства! Як нам навчитися протистояти такому тискові, щоб оточуючі не звели нас із правдивого шляху?`