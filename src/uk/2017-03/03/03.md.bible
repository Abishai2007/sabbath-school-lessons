---
title: 'Обрізання і фальшиві брати'
date: 10/07/2017
bible:
    -
        name: UKR.
        verses:
            'Повторення Закону 10:16; 30:6': '<h3> <span>Повторення Закону 10:16</span></h3><p><span><sup>16 </sup>І ви обріжете крайню плоть свого серця, а шиї своєї не зробите більше твердою,</span></p><h3> <span>Повторення Закону 30:6</span></h3><p><span><sup>6 </sup>І обріже Господь, Бог твій, серце твоє та серце насіння твого, щоб ти любив Господа, Бога свого, усім своїм серцем та всією душею своєю, щоб жити тобі.</span></p>'
            'До галатів 2:3-5; 5:2, 6': '<h3> <span>До галатів 2:3-5</span></h3><p><span><sup>3 </sup>Але й Тит, що зо мною, бувши греком, не був до обрізання змушений.</span></p><p><span><sup>4 </sup>А щодо прибулих фальшивих братів, що прийшли підглядати нашу вільність, яку маємо в Христі Ісусі, щоб нас поневолити,</span></p><p><span><sup>5 </sup>то ми їх не послухали ані на хвилю, і не піддалися були, щоб тривала в вас правда Євангелії.</span></p><h3> <span>До галатів 5:2</span></h3><p><span><sup>2 </sup>Ось я, Павло, кажу вам, що коли ви обрізуєтесь, то нема вам тоді жадної користи від Христа.</span></p><h3> <span>До галатів 5:6</span></h3><p><span><sup>6 </sup>Бо сили не має в Христі Ісусі ані обрізання, ані необрізання, але віра, що чинна любов''ю.</span></p>'
            'До римлян 2:29': '<h3> <span>До римлян 2:29</span></h3><p><span><sup>29 </sup>але той, що є юдей потаємно, духово, і обрізання серця духом, а не за буквою; і йому похвала не від людей, а від Бога.</span></p>'
            'Буття 17:1-22': '<h3> <span>Буття 17:1-22</span></h3><p><span><span>17 </span>І був Аврам віку дев''ятидесяти літ і дев''яти літ, коли явився Господь Аврамові та й промовив до нього: Я Бог Всемогутній! Ходи перед лицем Моїм, і будь непорочний!</span></p><p><span><sup>2 </sup>І дам Я Свого заповіта поміж Мною та поміж тобою, і дуже-дуже розмножу тебе.</span></p><p><span><sup>3 </sup>І впав Аврам на обличчя своє, а Бог до нього промовляв, говорячи:</span></p><p><span><sup>4 </sup>Я, ось Мій заповіт із тобою, і станеш ти батьком багатьох народів.</span></p><p><span><sup>5 </sup>І не буде вже кликатись ім''я твоє: Аврам, але буде ім''я твоє: Авраам, бо вчинив Я тебе батьком багатьох народів.</span></p><p><span><sup>6 </sup>І вчиню Я тебе дуже-дуже плідним, і вчиню, щоб вийшли з тебе народи, і царі з тебе вийдуть.</span></p><p><span><sup>7 </sup>І Я складу заповіта Свого поміж Мною та поміж тобою, і поміж твоїм потомством по тобі на їхні покоління на вічний заповіт, що буду Я Богом для тебе й для нащадків твоїх по тобі.</span></p><p><span><sup>8 </sup>І дам Я тобі та потомству твоєму по тобі землю скитання твого, увесь Край ханаанський, на вічне володіння, і Я буду їм Богом.</span></p><p><span><sup>9 </sup>І сказав Авраамові Бог: А ти заповіта Мого стерегтимеш, ти й потомство твої по тобі в їхніх поколіннях.</span></p><p><span><sup>10 </sup>То Мій заповіт, що його ви виконувать будете, поміж Мною й поміж вами, і поміж потомством твоїм по тобі: нехай кожен чоловічої статі буде обрізаний у вас.</span></p><p><span><sup>11 </sup>І будете ви обрізані на тілі крайньої плоті вашої, і стане це знаком заповіту поміж Мною й поміж вами.</span></p><p><span><sup>12 </sup>А кожен чоловічої статі восьмиденний у вас буде обрізаний у всіх ваших поколіннях, як народжений дому, так і куплений за срібло з-поміж чужоплемінних, що він не з потомства твого.</span></p><p><span><sup>13 </sup>Щодо обрізання, нехай буде обрізаний уроджений дому твого й куплений за срібло твоє, і буде Мій заповіт на вашім тілі заповітом вічним.</span></p><p><span><sup>14 </sup>А необрізаний чоловічої статі, що не буде обрізаний на тілі своєї крайньої плоті, то стята буде душа та з народу свого, він зірвав заповіта Мого!</span></p><p><span><sup>15 </sup>І сказав Авраамові Бог: Сара, жінка твоя, нехай свого ймення не кличе вже: Сара, бо ім''я їй: Сарра.</span></p><p><span><sup>16 </sup>І поблагословлю Я її, і теж з неї дам сина тобі. І поблагословлю Я її, і стануться з неї народи, і царі народів будуть із неї.</span></p><p><span><sup>17 </sup>І впав Авраам на обличчя своє, і засміявся. І подумав він у серці своїм: Чи в столітнього буде народжений, і чи Сарра в віці дев''ятидесяти літ уродить?</span></p><p><span><sup>18 </sup>А до Бога сказав Авраам: Хоча б Ізмаїл жив перед лицем Твоїм!</span></p><p><span><sup>19 </sup>Бог же сказав: Але Сарра, твоя жінка, сина породить тобі, а ти назвеш ім''я йому Ісак. І Свого заповіта з ним Я складу, щоб був вічний заповіт для нащадків його по нім.</span></p><p><span><sup>20 </sup>А щодо Ізмаїла, Я послухав тебе: Ось Я поблагословлю його, і вчиню його плідним, і дуже-дуже розмножу його. Він породить дванадцять князів, і великим народом учиню Я його.</span></p><p><span><sup>21 </sup>А Свого заповіта Я складу з Ісаком, що його Сарра вродить тобі на цей час другого року.</span></p><p><span><sup>22 </sup>І Він перестав говорити з ним. І Бог вознісся від Авраама.</span></p>'
            'Дії 15:1, 5': '<h3> <span>Дії 15:1</span></h3><p><span><span>15 </span>А дехто, що з Юдеї прийшли, навчали братів: Якщо ви не обріжетеся за звичаєм Мойсеєвим, то спастися не можете.</span></p><h3> <span>Дії 15:5</span></h3><p><span><sup>5 </sup>Але дехто, що ввірували з фарисейської партії, устали й сказали, що потрібно поганів обрізувати й наказати, щоб Закона Мойсеєвого берегли.</span></p>'
            'Єремія 4:4': '<h3> <span>Єремія 4:4</span></h3><p><span><sup>4 </sup>Обрізуйтеся Господеві, й усуньте із ваших сердець крайні плоті, юдеї та мешканці Єрусалиму, щоб не вийшла, немов той огонь, Моя лютість, і буде палати вона, і не буде кому погасити через злі ваші вчинки!</span></p>'
            'Буття 17': '<h3> <span>Буття 17</span></h3><p><span><span>17 </span>І був Аврам віку дев''ятидесяти літ і дев''яти літ, коли явився Господь Аврамові та й промовив до нього: Я Бог Всемогутній! Ходи перед лицем Моїм, і будь непорочний!</span></p><p><span><sup>2 </sup>І дам Я Свого заповіта поміж Мною та поміж тобою, і дуже-дуже розмножу тебе.</span></p><p><span><sup>3 </sup>І впав Аврам на обличчя своє, а Бог до нього промовляв, говорячи:</span></p><p><span><sup>4 </sup>Я, ось Мій заповіт із тобою, і станеш ти батьком багатьох народів.</span></p><p><span><sup>5 </sup>І не буде вже кликатись ім''я твоє: Аврам, але буде ім''я твоє: Авраам, бо вчинив Я тебе батьком багатьох народів.</span></p><p><span><sup>6 </sup>І вчиню Я тебе дуже-дуже плідним, і вчиню, щоб вийшли з тебе народи, і царі з тебе вийдуть.</span></p><p><span><sup>7 </sup>І Я складу заповіта Свого поміж Мною та поміж тобою, і поміж твоїм потомством по тобі на їхні покоління на вічний заповіт, що буду Я Богом для тебе й для нащадків твоїх по тобі.</span></p><p><span><sup>8 </sup>І дам Я тобі та потомству твоєму по тобі землю скитання твого, увесь Край ханаанський, на вічне володіння, і Я буду їм Богом.</span></p><p><span><sup>9 </sup>І сказав Авраамові Бог: А ти заповіта Мого стерегтимеш, ти й потомство твої по тобі в їхніх поколіннях.</span></p><p><span><sup>10 </sup>То Мій заповіт, що його ви виконувать будете, поміж Мною й поміж вами, і поміж потомством твоїм по тобі: нехай кожен чоловічої статі буде обрізаний у вас.</span></p><p><span><sup>11 </sup>І будете ви обрізані на тілі крайньої плоті вашої, і стане це знаком заповіту поміж Мною й поміж вами.</span></p><p><span><sup>12 </sup>А кожен чоловічої статі восьмиденний у вас буде обрізаний у всіх ваших поколіннях, як народжений дому, так і куплений за срібло з-поміж чужоплемінних, що він не з потомства твого.</span></p><p><span><sup>13 </sup>Щодо обрізання, нехай буде обрізаний уроджений дому твого й куплений за срібло твоє, і буде Мій заповіт на вашім тілі заповітом вічним.</span></p><p><span><sup>14 </sup>А необрізаний чоловічої статі, що не буде обрізаний на тілі своєї крайньої плоті, то стята буде душа та з народу свого, він зірвав заповіта Мого!</span></p><p><span><sup>15 </sup>І сказав Авраамові Бог: Сара, жінка твоя, нехай свого ймення не кличе вже: Сара, бо ім''я їй: Сарра.</span></p><p><span><sup>16 </sup>І поблагословлю Я її, і теж з неї дам сина тобі. І поблагословлю Я її, і стануться з неї народи, і царі народів будуть із неї.</span></p><p><span><sup>17 </sup>І впав Авраам на обличчя своє, і засміявся. І подумав він у серці своїм: Чи в столітнього буде народжений, і чи Сарра в віці дев''ятидесяти літ уродить?</span></p><p><span><sup>18 </sup>А до Бога сказав Авраам: Хоча б Ізмаїл жив перед лицем Твоїм!</span></p><p><span><sup>19 </sup>Бог же сказав: Але Сарра, твоя жінка, сина породить тобі, а ти назвеш ім''я йому Ісак. І Свого заповіта з ним Я складу, щоб був вічний заповіт для нащадків його по нім.</span></p><p><span><sup>20 </sup>А щодо Ізмаїла, Я послухав тебе: Ось Я поблагословлю його, і вчиню його плідним, і дуже-дуже розмножу його. Він породить дванадцять князів, і великим народом учиню Я його.</span></p><p><span><sup>21 </sup>А Свого заповіта Я складу з Ісаком, що його Сарра вродить тобі на цей час другого року.</span></p><p><span><sup>22 </sup>І Він перестав говорити з ним. І Бог вознісся від Авраама.</span></p><p><span><sup>23 </sup>І взяв Авраам Ізмаїла, сина свого, і всіх уроджених у домі його, і всіх, хто куплений за срібло його, кожного чоловічої статі з-поміж людей Авраамового дому, і обрізав тіло крайньої плоті їх того самого дня, як Бог говорив з ним.</span></p><p><span><sup>24 </sup>А Авраам був віку дев''ятидесяти й дев''яти літ, як обрізано було тіло крайньої плоті його.</span></p><p><span><sup>25 </sup>А Ізмаїл був віку тринадцяти літ, як обрізано було тіло крайньої плоті його.</span></p><p><span><sup>26 </sup>Того самого дня був обрізаний Авраам та Ізмаїл, син його.</span></p><p><span><sup>27 </sup>І всі мужі дому його, народжені дому й куплені за срібло з-поміж чужоплемінних, були обрізані з ним.</span></p>'
            'Дії 15:1': '<h3> <span>Дії 15:1</span></h3><p><span><span>15 </span>А дехто, що з Юдеї прийшли, навчали братів: Якщо ви не обріжетеся за звичаєм Мойсеєвим, то спастися не можете.</span></p>'

---

`Чому обрізання було головним питанням у суперечці між Павлом та християнами з юдеїв? Див. <a class="verse" verse="Буття 17:1-22">Буття 17:1-22</a>; <a class="verse" verse="До галатів 2:3-5; 5:2, 6">До галатів 2:3-5; 5:2, 6</a>; <a class="verse" verse="Дії 15:1, 5">Дії 15:1, 5</a>. Чому немає нічого дивного в думці юдеїв, що язичники теж мають бути обрізаними?`

Обрізання було знаком відносин заповіту, укладеного Богом з Авраамом, батьком юдейського народу. Хоч обрізання призначалося тільки для нащадків Авраама чоловічої статі, усі були запрошені долучитися до відносин заповіту з Богом. Повеління щодо обрізання було дане Авраамові в <a class="verse" verse="Буття 17">Буття 17</a>. Це трапилося після сумнозвісної спроби Авраама мати сина від єгипетської служниці своєї дружини. Він думав, що цим допомагає Богові виконати Його обіцянку.

Обрізання було підхожою ознакою заповіту. Воно слугувало нагадуванням, що люди, навіть маючи найкращі наміри і плани, ніколи не зможуть виконати того, що обіцяв Сам Бог. Зовнішнє обрізання було символом обрізання серця (<a class="verse" verse="Повторення Закону 10:16; 30:6">Повторення Закону 10:16; 30:6</a>; <a class="verse" verse="Єремія 4:4">Єремія 4:4</a>; <a class="verse" verse="До римлян 2:29">До римлян 2:29</a>).

Однак за часів Павла обрізання стало важливою ознакою національної та релігійної ідентичності, втративши своє початкове значення. Приблизно за 150 років до народження Ісуса деякі особливо завзяті патріоти не тільки примусили всіх необрізаних юдеїв у Палестині обрізатися, а й вимагали виконати цей обряд мешканців сусідніх країн, які перебували під їхньою юрисдикцією. Декотрі навіть вважали обрізання запорукою спасіння. Це можна побачити в стародавніх епіграмах, які стверджують, що «обрізані чоловіки не спускаються в геєну» (К. Кренфілд. Критичний та екзегетичний коментар на Послання до римлян, с. 172).

Павло не був проти обряду обрізання як такого, натомість виступав проти нав’язування цього обряду язичникам. Фальшиві вчителі заявляли: «Якщо ви не обріжетеся за звичаєм Мойсея, не можете спастися!» (<a class="verse" verse="Дії 15:1">Дії 15:1</a>). Насправді питання полягало не стільки в обрізанні, скільки в спасінні. Спасіння можна або отримати тільки через віру в Христа, або заробити через послух.

`Можливо, сьогодні питання обрізання не стоїть так гостро. Але з якими співзвучними проблемами ми боремося як Церква?`