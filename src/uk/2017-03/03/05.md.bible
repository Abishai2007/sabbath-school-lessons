---
title: 'Протистояння в Антіохії'
date: 12/07/2017
bible:
    -
        name: UKR.
        verses:
            'До галатів 2:11-13': '<h3> <span>До галатів 2:11-13</span></h3><p><span><sup>11 </sup>Коли ж Кифа прийшов був до Антіохії, то відкрито я виступив супроти нього, заслуговував бо він на осуд.</span></p><p><span><sup>12 </sup>Бо він перед тим, як прийшли були дехто від Якова, споживав із поганами. А коли прибули, став ховатися та відлучатися, боячися обрізаних.</span></p><p><span><sup>13 </sup>А з ним лицемірили й інші юдеї, так що навіть Варнава пристав був до їхнього лицемірства.</span></p>'
            'До галатів 2:13': '<h3> <span>До галатів 2:13</span></h3><p><span><sup>13 </sup>А з ним лицемірили й інші юдеї, так що навіть Варнава пристав був до їхнього лицемірства.</span></p>'
            'Дії 10:28': '<h3> <span>Дії 10:28</span></h3><p><span><sup>28 </sup>і промовив до них: Ви знаєте, що невільно юдеєві приставати й приходити до чужаниці. Та відкрив мені Бог, щоб я жадну людину не мав за огидну чи то за нечисту.</span></p>'

---

_<a class="verse" verse="До галатів 2:11-13">До галатів 2:11-13</a>_

Через деякий час після розмови з Павлом у Єрусалимі Петро відвідав сирійську Антіохію, де знаходилася перша церква з навернених язичників і де Павло займався місіонерською діяльністю, описаною в книзі Дії святих апостолів. Під час цього візиту Петро вільно споживав їжу разом із наверненими язичниками. Проте коли від Якова прибула група навернених юдеїв, Петро, побоюючись їхнього хибного судження, різко змінив свою поведінку та почав уникати своїх братів з навернених язичників.

`Чому Петро повівся так непослідовно? Порівняйте <a class="verse" verse="До галатів 2:11-13">До галатів 2:11-13</a> і <a class="verse" verse="Дії 10:28">Дії 10:28</a>. Що його поведінка відкриває нам про те, наскільки міцно культура і традиції можуть укоренитися в нашому житті та впливати на наші вчинки?`

Деякі помилково вважають, що в цьому випадку Петро й інші юдеї відмовилися дотримуватися старозавітних законів щодо чистої та нечистої їжі. Однак ідеться зовсім про інше. Якби Петро і навернені юдеї відмовилися від законів щодо їжі, це призвело б до обурення серед членів Церкви. Про це були б якісь записи, однак їх немає. Проблема полягала в тому, що Петро сидів за одним столом з язичниками. Оскільки багато юдеїв вважали язичників нечистими, деякі юдеї по можливості уникали будь-яких контактів з язичниками.

Петро і сам раніше мав таке ж уявлення, але послане Богом видіння допомогло йому зайняти правильну позицію в цьому питанні. Увійшовши в дім римського сотника Корнилія, Петро сказав: «Ви знаєте, що не годиться мужеві- юдеєві приставати або приходити до чужинця. Та мені Бог показав, щоб жодної людини не називати поганою або нечистою» (<a class="verse" verse="Дії 10:28">Дії 10:28</a>). І хоч після зустрічі з Корнилієм Петро правильно розумів це питання, він так боявся образити своїх співвітчизників, що повернувся до колишньої поведінки. Це ясно показує, наскільки сильно культура й традиції впливали на його життя.

Однак Павло назвав дії Петра саме тим, чим вони були: у <a class="verse" verse="До галатів 2:13">До галатів 2:13</a> використовується грецьке слово х’юпокрисіс – «лицемірство». Він пише, що навіть Варнава «приєднався до їхнього лицемірства». Сильні прямі слова, адресовані однією Божою людиною іншій.

`Чому так легко припуститися лицемірства? Можливо, тому, що ми схильні закривати очі на власні помилки, проте завжди бачимо помилки інших? Яке саме лицемірство ви можете зауважити у своєму житті? Яким чином можна розпізнати й позбутися його?`