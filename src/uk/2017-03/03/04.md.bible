---
title: 'Єдність у розмаїтті'
date: 11/07/2017
bible:
    -
        name: UKR.
        verses:
            'До галатів 3:23-25; 4:7, 8': '<h3> <span>До галатів 3:23-25</span></h3><p><span><sup>23 </sup>Але поки прийшла віра, під Законом стережено нас, замкнених до приходу віри, що мала об''явитись.</span></p><p><span><sup>24 </sup>Тому то Закон виховником був до Христа, щоб нам виправдатися вірою.</span></p><p><span><sup>25 </sup>А як віра прийшла, то вже ми не під виховником.</span></p><h3> <span>До галатів 4:7</span></h3><p><span><sup>7 </sup>Тому ти вже не раб, але син. А як син, то й спадкоємець Божий через Христа.</span></p><h3> <span>До галатів 4:8</span></h3><p><span><sup>8 </sup>Та тоді, не знаючи Бога, служили ви тим, що з істоти богами вони не були.</span></p>'
            'До римлян 6:6, 7; 8:2, 3': '<h3> <span>До римлян 6:6</span></h3><p><span><sup>6 </sup>знаючи те, що наш давній чоловік розп''ятий із Ним, щоб знищилось тіло гріховне, щоб не бути нам більше рабами гріха,</span></p><h3> <span>До римлян 6:7</span></h3><p><span><sup>7 </sup>бо хто вмер, той звільнивсь від гріха!</span></p><h3> <span>До римлян 8:2</span></h3><p><span><sup>2 </sup>бо закон духа життя в Христі Ісусі визволив мене від закону гріха й смерти.</span></p><h3> <span>До римлян 8:3</span></h3><p><span><sup>3 </sup>Бо що було неможливе для Закону, у чому був він безсилий тілом, Бог послав Сина Свого в подобі гріховного тіла, і за гріх осудив гріх у тілі,</span></p>'
            '1 до коринтян 15:55': '<h3> <span>1 до коринтян 15:55</span></h3><p><span><sup>55 </sup>Де, смерте, твоя перемога? Де твоє, смерте, жало?</span></p>'
            'До євреїв 2:14, 15': '<h3> <span>До євреїв 2:14</span></h3><p><span><sup>14 </sup>А що діти стали спільниками тіла та крови, то й Він став учасником їхнім, щоб смертю знищити того, хто має владу смерти, цебто диявола,</span></p><h3> <span>До євреїв 2:15</span></h3><p><span><sup>15 </sup>та визволити тих усіх, хто все життя страхом смерти тримався в неволі.</span></p>'
            'До галатів 2:1-10': '<h3> <span>До галатів 2:1-10</span></h3><p><span><span>2 </span>Потому, по чотирнадцяти роках, я знову ходив в Єрусалим із Варнавою, взявши й Тита з собою.</span></p><p><span><sup>2 </sup>А пішов я за відкриттям. І подав їм Євангелію, що її проповідую між поганами, особливо знатнішим, чи не дарма змагаюся я чи змагався.</span></p><p><span><sup>3 </sup>Але й Тит, що зо мною, бувши греком, не був до обрізання змушений.</span></p><p><span><sup>4 </sup>А щодо прибулих фальшивих братів, що прийшли підглядати нашу вільність, яку маємо в Христі Ісусі, щоб нас поневолити,</span></p><p><span><sup>5 </sup>то ми їх не послухали ані на хвилю, і не піддалися були, щоб тривала в вас правда Євангелії.</span></p><p><span><sup>6 </sup>Щождо тих, що за щось уважають себе, та якими колись вони були, то ні в чому різниці для мене нема, не дивиться Бог на особу людини! Бо ті, що за щось уважають себе, нічого мені не додали,</span></p><p><span><sup>7 </sup>але навпаки, побачивши, що мені припоручена Євангелія для необрізаних, як Петрові для обрізаних,</span></p><p><span><sup>8 </sup>бо Той, хто помагав Петрові в апостольстві між обрізаними, помагав і мені між поганами,</span></p><p><span><sup>9 </sup>і, пізнавши ту благодать, що дана мені, Яків, і Кифа, і Іван, що стовпами вважаються, подали мені та Варнаві правиці спільноти, щоб ми для поган працювали, вони ж для обрізаних,</span></p><p><span><sup>10 </sup>тільки щоб ми пам''ятали про вбогих, що я й пильнував був чинити таке.</span></p>'
            'Від Івана 8:31-36': '<h3> <span>Від Івана 8:31-36</span></h3><p><span><sup>31 </sup>Тож промовив Ісус до юдеїв, що в Нього ввірували: Як у слові Моїм позостанетеся, тоді справді Моїми учнями будете,</span></p><p><span><sup>32 </sup>і пізнаєте правду, а правда вас вільними зробить!</span></p><p><span><sup>33 </sup>Вони відказали Йому: Авраамів ми рід, і нічиїми невільниками не були ми ніколи. То як же Ти кажеш: Ви станете вільні?</span></p><p><span><sup>34 </sup>Відповів їм Ісус: Поправді, поправді кажу вам, що кожен, хто чинить гріх, той раб гріха.</span></p><p><span><sup>35 </sup>І не зостається раб у домі повік, але Син зостається повік.</span></p><p><span><sup>36 </sup>Коли Син отже зробить вас вільними, то справді ви будете вільні.</span></p>'
            'До римлян 8:1, 2': '<h3> <span>До римлян 8:1</span></h3><p><span><span>8 </span>Тож немає тепер жадного осуду тим, хто ходить у Христі Ісусі не за тілом, а за духом,</span></p><h3> <span>До римлян 8:2</span></h3><p><span><sup>2 </sup>бо закон духа життя в Христі Ісусі визволив мене від закону гріха й смерти.</span></p>'
            'До галатів 2:4': '<h3> <span>До галатів 2:4</span></h3><p><span><sup>4 </sup>А щодо прибулих фальшивих братів, що прийшли підглядати нашу вільність, яку маємо в Христі Ісусі, щоб нас поневолити,</span></p>'
            'До галатів 2:7': '<h3> <span>До галатів 2:7</span></h3><p><span><sup>7 </sup>але навпаки, побачивши, що мені припоручена Євангелія для необрізаних, як Петрові для обрізаних,</span></p>'
            'До римлян 6': '<h3> <span>До римлян 6</span></h3><p><span><span>6 </span>Що ж скажемо? Позостанемся в гріху, щоб благодать примножилась? Зовсім ні!</span></p><p><span><sup>2 </sup>Ми, що вмерли для гріха, як ще будемо жити в нім?</span></p><p><span><sup>3 </sup>Чи ви не знаєте, що ми всі, хто христився у Христа Ісуса, у смерть Його христилися?</span></p><p><span><sup>4 </sup>Отож, ми поховані з Ним хрищенням у смерть, щоб, як воскрес Христос із мертвих славою Отця, так щоб і ми стали ходити в обновленні життя.</span></p><p><span><sup>5 </sup>Бо коли ми з''єдналися подобою смерти Його, то з''єднаємось і подобою воскресення,</span></p><p><span><sup>6 </sup>знаючи те, що наш давній чоловік розп''ятий із Ним, щоб знищилось тіло гріховне, щоб не бути нам більше рабами гріха,</span></p><p><span><sup>7 </sup>бо хто вмер, той звільнивсь від гріха!</span></p><p><span><sup>8 </sup>А коли ми померли з Христом, то віруємо, що й жити з Ним будемо,</span></p><p><span><sup>9 </sup>знаючи, що Христос, воскреснувши з мертвих, уже більш не вмирає, смерть над Ним не панує вже більше!</span></p><p><span><sup>10 </sup>Бо що вмер Він, то один раз умер для гріха, а що живе, то для Бога живе.</span></p><p><span><sup>11 </sup>Так само ж і ви вважайте себе за мертвих для гріха й за живих для Бога в Христі Ісусі, Господі нашім.</span></p><p><span><sup>12 </sup>Тож нехай не панує гріх у смертельному вашому тілі, щоб вам слухатись його пожадливостей,</span></p><p><span><sup>13 </sup>і не віддавайте членів своїх гріхові за знаряддя неправедности, але віддавайте себе Богові, як ожилих із мертвих, а члени ваші Богові за знаряддя праведности.</span></p><p><span><sup>14 </sup>Бо хай гріх не панує над вами, ви бо не під Законом, а під благодаттю.</span></p><p><span><sup>15 </sup>Що ж? Чи будемо грішити, бо ми не під Законом, а під благодаттю? Зовсім ні!</span></p><p><span><sup>16 </sup>Хіба ви не знаєте, що кому віддаєте себе за рабів на послух, то ви й раби того, кого слухаєтесь, або гріха на смерть, або послуху на праведність?</span></p><p><span><sup>17 </sup>Тож дяка Богові, що ви, бувши рабами гріха, від серця послухались того роду науки, якому ви себе віддали.</span></p><p><span><sup>18 </sup>А звільнившися від гріха, стали рабами праведности.</span></p><p><span><sup>19 </sup>Говорю я по-людському, через неміч вашого тіла. Бо як ви віддавали були члени ваші за рабів нечистості й беззаконню на беззаконня, так тепер віддайте члени ваші за рабів праведности на освячення.</span></p><p><span><sup>20 </sup>Бо коли були ви рабами гріха, то були вільні від праведности.</span></p><p><span><sup>21 </sup>Який же плід ви мали тоді? Такі речі, що ними соромитесь тепер, бо кінець їх то смерть.</span></p><p><span><sup>22 </sup>А тепер, звільнившися від гріха й ставши рабами Богові, маєте плід ваш на освячення, а кінець життя вічне.</span></p><p><span><sup>23 </sup>Бо заплата за гріх смерть, а дар Божий вічне життя в Христі Ісусі, Господі нашім!</span></p>'

---

`Прочитайте <a class="verse" verse="До галатів 2:1-10">До галатів 2:1-10</a>. Павло пише, що фальшиві брати таємно приходили «підглянути за нашою свободою, яку маємо в Ісусі Христі, аби нас поневолити» (<a class="verse" verse="До галатів 2:4">До галатів 2:4</a>). Від чого вільні християни? <a class="verse" verse="Від Івана 8:31-36">Від Івана 8:31-36</a>; <a class="verse" verse="До римлян 6:6, 7; 8:2, 3">До римлян 6:6, 7; 8:2, 3</a>; <a class="verse" verse="До галатів 3:23-25; 4:7, 8">До галатів 3:23-25; 4:7, 8</a>; <a class="verse" verse="До євреїв 2:14, 15">До євреїв 2:14, 15</a>. Яким чином ми здобуваємо цю свободу?`

Свобода, яка характеризує християнський досвід, – важливе поняття для Павла. Він використовував це слово частіше за інших авторів Нового Завіту, а в Посланні до галатів неодноразово вживає слова «вільний», «звільнити», «свобода». Однак свобода християнина означає свободу в Христі. Це можливість жити життям непохитної вірності Богові. Це свобода від бажань нашої гріховної природи (див. <a class="verse" verse="До римлян 6">До римлян 6</a>), свобода від осуду Закону (див. <a class="verse" verse="До римлян 8:1, 2">До римлян 8:1, 2</a>), а також свобода від влади смерті (див. <a class="verse" verse="1 до коринтян 15:55">1 до коринтян 15:55</a>).

`Апостоли визнавали, що Павлові «довірено Євангеліє між язичниками, як і Петрові між обрізаними» (<a class="verse" verse="До галатів 2:7">До галатів 2:7</a>).`

`Що це говорить про єдність та різноманітність у Церкві?`

Апостоли визнавали, що Бог покликав Павла проповідувати Євангеліє язичникам так само, як покликав Петра проповідувати євреям. В обох випадках Євангеліє було одним і тим же, але спосіб його передачі залежав від народу, якому апостоли проповідували. Цей вірш наголошує, «що одну й ту саму доктрину люди сприймають по-різному, вона має неоднакову силу в різних соціальних і культурних контекстах. І це необхідно визнати… Це – єдність у розмаїтті, яка є основою християнської єдності» (Джеймс Данн. Послання до галатів, с. 106).

`Наскільки ми повинні бути відкритими для нових методів євангелізації, які спонукають нас вийти із «зони комфорту»? Які методи і чому викликають у вас занепокоєння? Як ми можемо дізнатися, що новий метод ефективний?`