---
title: 'Євангеліє Павла'
date: 06/07/2017
bible:
    -
        name: UKR.
        verses:
            'До галатів 1:6-24': '<h3> <span>До галатів 1:6-24</span></h3><p><span><sup>6 </sup>Дивуюся я, що ви так скоро відхилюєтесь від того, хто покликав Христовою благодаттю вас, на іншу Євангелію,</span></p><p><span><sup>7 </sup>що не інша вона, але деякі є, що вас непокоять, і хочуть перевернути Христову Євангелію.</span></p><p><span><sup>8 </sup>Але якби й ми або Ангол із неба зачав благовістити вам не те, що ми вам благовістили, нехай буде проклятий!</span></p><p><span><sup>9 </sup>Як ми перше казали, і тепер знов кажу: коли хто вам не те благовістить, що ви прийняли, нехай буде проклятий!</span></p><p><span><sup>10 </sup>Бо тепер чи я в людей шукаю признання чи в Бога? Чи людям дбаю я догоджати? Бо коли б догоджав я ще людям, я не був би рабом Христовим.</span></p><p><span><sup>11 </sup>Звіщаю ж вам, браття, що Євангелія, яку я благовістив, вона не від людей.</span></p><p><span><sup>12 </sup>Бо я не прийняв, ні навчився її від людини, але відкриттям Ісуса Христа.</span></p><p><span><sup>13 </sup>Чули бо ви про моє поступовання перше в юдействі, що Божу Церкву жорстоко я переслідував та руйнував її.</span></p><p><span><sup>14 </sup>І я перевищував в юдействі багатьох своїх ровесників роду мого, бувши запеклим прихильником моїх отцівських передань.</span></p><p><span><sup>15 </sup>Коли ж Бог, що вибрав мене від утроби матері моєї і покликав благодаттю Своєю, уподобав</span></p><p><span><sup>16 </sup>виявити мною Сина Свого, щоб благовістив я Його між поганами, я не радився зараз із тілом та кров''ю,</span></p><p><span><sup>17 </sup>і не відправився в Єрусалим до апостолів, що передо мною були, а пішов я в Арабію, і знову вернувся в Дамаск.</span></p><p><span><sup>18 </sup>По трьох роках потому пішов я в Єрусалим побачити Кифу, і в нього пробув днів із п''ятнадцять.</span></p><p><span><sup>19 </sup>А іншого з апостолів я не бачив, крім Якова, брата Господнього.</span></p><p><span><sup>20 </sup>А що вам пишу, ось кажу перед Богом, що я не обманюю!</span></p><p><span><sup>21 </sup>Потому пішов я до сирських та кілікійських країн.</span></p><p><span><sup>22 </sup>Церквам же Христовим в Юдеї я знаний не був особисто,</span></p><p><span><sup>23 </sup>тільки чули вони, що той, що колись переслідував їх, благовістить тепер віру, що колись руйнував був її.</span></p><p><span><sup>24 </sup>І славили Бога вони через мене!</span></p>'

---

`Порушники спокою в Галатії заявляли, що Павло проповідує Євангеліє через бажання отримати схвалення від людей. Що Павло написав би по-іншому, якби просто прагнув догодити людям? <a class="verse" verse="До галатів 1:6-24">До галатів 1:6-24</a>.`

Чому Павло не вимагає від навернених язичників прийняти обрізання? Опоненти Павла заявляли: це тому, що Павло прагне навертати людей у християнство за будь-яку ціну. На їхню думку, він знає, що язичників буде бентежити обряд обрізання, тому й не вимагає цього від них. Він намагається догодити людям! У відповідь на ці обвинувачення апостол пише вірші 8 і 9.

Якби він прагнув догодити людям, то, звичайно ж, відповів би по-іншому.

`Чому Павло сказав, що неможливо бути послідовником Христа, намагаючись догодити людям?`

`У віршах 11 і 12 Павло заявляє, що прийняв Євангеліє та владу безпосередньо від Бога. Як його слова у віршах 13-24 аргументують цю заяву?`

У віршах 13–24 апостол розповідає про своє життя до навернення (в. 13, 14), під час навернення (в. 15, 16) та після нього (в. 16–24). Він стверджує: обставини всіх цих подій не залишають сумнівів у тому, що він одержав своє Євангеліє від Бога. Павло не збирається мовчки слухати, як опоненти зневажають Божу вістку, котру він проповідує, та ставлять під сумнів його покликання. Апостол знає, що з ним відбулося і чого він покликаний навчати віруючих, тому рішуче налаштований будь-якою ціною продовжувати справу Євангелія.

`Чи впевнені ви у своєму покликанні в Христі? Як можна з упевненістю знати, до якого служіння покликав нас Бог? Водночас, навіть якщо ми впевнені у своєму покликанні, чому маємо прислухатися до порад інших людей?`