---
title: 'Павло, автор Послань'
date: 02/07/2017
bible:
    -
        name: UKR.
        verses:
            '2 Петра 3:15, 16': '<h3> <span>2 Петра 3:15</span></h3><p><span><sup>15 </sup>А довготерпіння Господа нашого вважайте за спасіння, як і улюблений брат наш Павло написав був до вас за даною йому мудрістю,</span></p><h3> <span>2 Петра 3:16</span></h3><p><span><sup>16 </sup>як і по всіх посланнях, що в них він говорить про це. У них є дещо тяжко зрозуміле, що неуки та незміцнені перекручують, як і інші Писання, на власну загибіль свою.</span></p>'
            'До колоссян 4:16': '<h3> <span>До колоссян 4:16</span></h3><p><span><sup>16 </sup>І як буде прочитаний лист цей у вас, то зробіть, щоб прочитаний був він також у Церкві Лаодикійській, а того, що написаний з Лаодикії, прочитайте і ви.</span></p>'

---

`Прочитайте <a class="verse" verse="2 Петра 3:15, 16">2 Петра 3:15, 16</a>. На підставі цих віршів, що ми можемо сказати про ставлення ранньої Церкви до листів Павла? Як це характеризує процес Божественного натхнення?`

Коли Павло писав Послання до галатів, він не ставив перед собою мету створити літературний шедевр. Натомість під керівництвом Святого Духа апостол розглядав конкретні ситуації, які стосувалися його та віруючих у Галатії.

Листи, подібні до Послання до галатів, відігравали важливу роль в апостольському служінні Павла. Як апостол язичників, Павло заснував безліч церков по всьому Середземномор’ю. І хоч при нагоді він відвідував ці громади, однак не мав змоги дуже довго залишатися на одному місці. Аби компенсувати свою відсутність, апостол надсилав цим громадам свої листи з порадами та настановами. Згодом копії цих листів віруючі надсилали й до інших церков (див. <a class="verse" verse="До колоссян 4:16">До колоссян 4:16</a>). Хоч деякі з листів Павла були втрачені, однак принаймні 13 книг у Новому Завіті належать його перу. Згідно з наведеними вище словами Петра, християни вважали послання Павла частиною Священного Писання. Це свідчить про авторитетність його служіння в ранній Церкві.

Тривалий час деякі християни вважали, що листи Павла мають унікальну форму, створену Святим Духом для передачі натхненного Божого Слова. Ця думка була спростована, коли двоє молодих учених з Оксфорда, Бернард Грендхел та Артур Хант, виявили в Єгипті близько 500 тисяч фрагментів стародавніх документів, написаних на папірусі. Окрім найдавніших списків Нового Завіту, вони знайшли рахунки-фактури, податкові декларації, квитанції й особисті листи.

На загальний подив, виявилося, що листи Павла за стилем нічим не відрізняються від розповсюджених документів того часу. Вони складалися з: 1) вступної частини, у якій зазначалися імена відправника й одержувача, а також містилися вітання; 2) подяки; 3) основної частини листа; 4) завершальної фрази.

Отже, Павло звертався до своїх сучасників, використовуючи знайомі їм форму і стиль.

`Якби Біблія була написана сьогодні, який стиль і форму, на вашу думку, використав би Бог для передачі Своєї звістки?`