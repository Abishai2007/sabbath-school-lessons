---
title: 'Заклик Павла'
date: 03/07/2017
bible:
    -
        name: UKR.
        verses:
            '1 до коринтян 15:7': '<h3> <span>1 до коринтян 15:7</span></h3><p><span><sup>7 </sup>Потому з''явився Він Якову, опісля усім апостолам.</span></p>'
            'До галатів 1:1, 2': '<h3> <span>До галатів 1:1</span></h3><p><span><span>1 </span>Апостол Павло, поставлений ні від людей, ані від чоловіка, але від Ісуса Христа й Бога Отця, що з мертвих Його воскресив,</span></p><h3> <span>До галатів 1:2</span></h3><p><span><sup>2 </sup>і присутня зо мною вся браття, до Церков галатійських:</span></p>'
            '2 до солунян 1:1': '<h3> <span>2 до солунян 1:1</span></h3><p><span><span>1 </span>Павло, і Силуан, і Тимофій до Солунської Церкви в нашім Бозі Отці й Господі Ісусі Христі:</span></p>'
            'До галатів 1:19': '<h3> <span>До галатів 1:19</span></h3><p><span><sup>19 </sup>А іншого з апостолів я не бачив, крім Якова, брата Господнього.</span></p>'
            'До филипян 1:1': '<h3> <span>До филип''ян 1:1</span></h3><p><span><span>1 </span>Павло й Тимофій, раби Христа Ісуса, до всіх святих у Христі Ісусі, що знаходяться в Филипах, з єпископами та дияконами:</span></p>'
            'Від Івана 3:34': '<h3> <span>Від Івана 3:34</span></h3><p><span><sup>34 </sup>Бо Кого Бог послав, Той Божі слова промовляє, бо Духа дає Бог без міри.</span></p>'
            'До ефесян 1:1': '<h3> <span>До ефесян 1:1</span></h3><p><span><span>1 </span>Павло, з волі Божої апостол Христа Ісуса, святим, що в Ефесі, і вірним у Христі Ісусі,</span></p>'
            'Дії 9:10-18': '<h3> <span>Дії 9:10-18</span></h3><p><span><sup>10 </sup>А в Дамаску був учень один, на ймення Ананій. І Господь у видінні промовив до нього: Ананію! А він відказав: Ось я, Господи!</span></p><p><span><sup>11 </sup>Господь же до нього: Устань, і піди на вулицю, що Простою зветься, і пошукай в домі Юдовім Савла на ймення, тарсянина, ось бо він молиться,</span></p><p><span><sup>12 </sup>і мужа в видінні він бачив, на ймення Ананія, що до нього прийшов і руку на нього поклав, щоб став він видющий...</span></p><p><span><sup>13 </sup>Відповів же Ананій: Чув я, Господи, від багатьох про цього чоловіка, скільки зла він учинив в Єрусалимі святим Твоїм!</span></p><p><span><sup>14 </sup>І тут має владу від первосвящеників, щоб в''язати усіх, хто кличе Ім''я Твоє.</span></p><p><span><sup>15 </sup>І промовив до нього Господь: Іди, бо для Мене посудина вибрана він, щоб носити Ім''я Моє перед народами, і царями, і синами Ізраїля.</span></p><p><span><sup>16 </sup>Бо Я покажу йому, скільки має він витерпіти за Ім''я Моє.</span></p><p><span><sup>17 </sup>І Ананій пішов, і до дому ввійшов, і руки поклавши на нього, промовив: Савле брате, Господь Ісус, що з''явився тобі на дорозі, якою ти йшов, послав ось мене, щоб став ти видющий, і наповнився Духа Святого!</span></p><p><span><sup>18 </sup>І хвилі тієї відпала з очей йому ніби луска, і зараз видющий він став... І, вставши, охристився,</span></p>'
            'Дії 13:1-3': '<h3> <span>Дії 13:1-3</span></h3><p><span><span>13 </span>А в Антіохії, у тамошній Церкві були ці пророки та вчителі: Варнава й Семен, званий Ніґер, і кірінеянин Луцій, і Манаїл, що був вигодуваний із тетрархом Іродом, та ще Савл.</span></p><p><span><sup>2 </sup>Як служили ж вони Господеві та постили, прорік Святий Дух: Відділіть Варнаву та Савла для Мене на справу, до якої покликав Я їх!</span></p><p><span><sup>3 </sup>Тоді, попостивши та помолившись, вони руки поклали на них, і відпустили.</span></p>'

---

Хоч послання Павла зазвичай відповідають основному формату написання стародавніх листів, Посланню до галатів притаманна низка унікальних особливостей, котрі не трапляються в інших листах апостола. Знаючи їх, ми зможемо краще зрозуміти ситуацію, про яку писав Павло.

`Порівняйте привітання Павла в <a class="verse" verse="До галатів 1:1, 2">До галатів 1:1, 2</a> з його привітаннями в <a class="verse" verse="До ефесян 1:1">До ефесян 1:1</a>; <a class="verse" verse="До филипян 1:1">До филипян 1:1</a>; <a class="verse" verse="2 до солунян 1:1">2 до солунян 1:1</a>. У чому вони подібні, а чим відрізняються?`

Привітання апостола в Посланні до галатів трохи ширше, ніж в інших його посланнях, оскільки в ньому автор обґрунтовує свій апостольський авторитет. Давньогрецьке слово «апостолос» буквально означає «посланець» або «вісник». У Новому Завіті цей термін переважно застосовується до перших 12 послідовників Ісуса та до тих, кому Христос доручив бути Його свідками (див. <a class="verse" verse="До галатів 1:19">До галатів 1:19</a>; <a class="verse" verse="1 до коринтян 15:7">1 до коринтян 15:7</a>). Павло заявляє, що належить до цієї групи вибраних.

Павло рішуче заперечує, що покликання він отримав від людини. Це дозволяє зробити припущення, що деякі віруючі в Галатії намагалися підірвати його апостольський авторитет. Чому? Як ми вже говорили, деякі члени Церкви були незадоволені вісткою Павла про те, що спасіння можна отримати через віру в Христа, а не через діла закону. Вони вважали, що при викладенні основ Євангелія Павло недооцінює послух. Ці порушники спокою діяли хитро. Знаючи, що євангельська проповідь Павла була безпосередньо пов’язана із джерелом його апостольської влади (див. <a class="verse" verse="Від Івана 3:34">Від Івана 3:34</a>), вони вирішили спрямувати головний удар саме на його авторитет.

Водночас вони не заперечували відкрито апостольський статус Павла, а просто стверджували, що насправді цей факт не настільки вже й важливий. Найімовірніше, вони заявили: оскільки Павло не був одним із перших послідовників Ісуса, його авторитет походить не від Бога, а від людей, можливо, від церковних керівників з Антіохії, які послали Павла й Варнаву на місіонерське служіння (<a class="verse" verse="Дії 13:1-3">Дії 13:1-3</a>). А можливо, Ананій, котрий охрестив Павла, наділив його відповідними вповноваженнями (<a class="verse" verse="Дії 9:10-18">Дії 9:10-18</a>). На їхню думку, Павло був просто вісником з Антіохії або Дамаска — і ніким більше! Отже, заявляли опоненти, його Послання відображає лише його власну думку, а не Боже Слово.

Усвідомлюючи небезпеку таких тверджень, Павло захищає своє Богом дане апостольське покликання.

`Яким чином, нехай навіть завуальовано, авторитет Священного Писання може заперечуватися сьогодні в нашій Церкві? Як нам розпізнати ці загрози? Чи вплинули вони на ваше сприйняття авторитету Біблії?`