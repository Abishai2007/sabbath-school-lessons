---
title: 'Не інше Євангеліє'
date: 05/07/2017
bible:
    -
        name: UKR.
        verses:
            'До галатів 1:6-9; 5:12': '<h3> <span>До галатів 1:6-9</span></h3><p><span><sup>6 </sup>Дивуюся я, що ви так скоро відхилюєтесь від того, хто покликав Христовою благодаттю вас, на іншу Євангелію,</span></p><p><span><sup>7 </sup>що не інша вона, але деякі є, що вас непокоять, і хочуть перевернути Христову Євангелію.</span></p><p><span><sup>8 </sup>Але якби й ми або Ангол із неба зачав благовістити вам не те, що ми вам благовістили, нехай буде проклятий!</span></p><p><span><sup>9 </sup>Як ми перше казали, і тепер знов кажу: коли хто вам не те благовістить, що ви прийняли, нехай буде проклятий!</span></p><h3> <span>До галатів 5:12</span></h3><p><span><sup>12 </sup>О, коли б були навіть відсічені ті, хто підбурює вас!</span></p>'
            '1 до коринтян 1:4': '<h3> <span>1 до коринтян 1:4</span></h3><p><span><sup>4 </sup>Я завжди дякую моєму Богові за вас, через Божу благодать, що була вам дана в Христі Ісусі,</span></p>'
            '1 до солунян 1:2': '<h3> <span>1 до солунян 1:2</span></h3><p><span><sup>2 </sup>Ми дякуємо Богові завжди за всіх вас, згадуючи вас у наших молитвах.</span></p>'
            'До галатів 1:6': '<h3> <span>До галатів 1:6</span></h3><p><span><sup>6 </sup>Дивуюся я, що ви так скоро відхилюєтесь від того, хто покликав Христовою благодаттю вас, на іншу Євангелію,</span></p>'
            'До галатів 1:8': '<h3> <span>До галатів 1:8</span></h3><p><span><sup>8 </sup>Але якби й ми або Ангол із неба зачав благовістити вам не те, що ми вам благовістили, нехай буде проклятий!</span></p>'
            'До галатів 1:9': '<h3> <span>До галатів 1:9</span></h3><p><span><sup>9 </sup>Як ми перше казали, і тепер знов кажу: коли хто вам не те благовістить, що ви прийняли, нехай буде проклятий!</span></p>'
            'До римлян 1:8': '<h3> <span>До римлян 1:8</span></h3><p><span><sup>8 </sup>Отже, насамперед дякую Богові моєму через Ісуса Христа за всіх вас, що віра ваша звіщається по всьому світові.</span></p>'
            'Дії 15:15': '<h3> <span>Дії 15:15</span></h3><p><span><sup>15 </sup>І пророчі слова з цим погоджуються, як написано:</span></p>'

---

`Які слова зазвичай писав Павло у своїх посланнях після привітання? Чим відрізняється Послання до галатів? Порівняйте <a class="verse" verse="До галатів 1:6">До галатів 1:6</a> з <a class="verse" verse="До римлян 1:8">До римлян 1:8</a>; <a class="verse" verse="1 до коринтян 1:4">1 до коринтян 1:4</a>; Филип. 1:3; <a class="verse" verse="1 до солунян 1:2">1 до солунян 1:2</a>.`

Хоч у своїх листах до церков Павло розглядає проблеми місцевих громад, зазвичай після вітання він звертається до читачів зі словами молитви або подяки Богові за їхню віру. У такій манері він написав і свої листи до коринтян, котрі зіткнулися з аморальною поведінкою в їхньому середовищі (пор. <a class="verse" verse="1 до коринтян 1:4">1 до коринтян 1:4</a> і 5:1). Однак ситуація в Галатії настільки плачевна, що Павло змушений відмовитися від слів подяки, аби відразу перейти до суті питання.

`Як висловлює Павло своє занепокоєння ситуацією в Галатійській церкві? <a class="verse" verse="До галатів 1:6-9; 5:12">До галатів 1:6-9; 5:12</a>.`

Павло не уникає строгих слів, докоряючи віруючих у Галатії. Він прямо говорить, що вони зрадили своє християнське покликання. Використане у вірші 6 грецьке дієслово «переходити» часто застосовувалося щодо солдатів-дезертирів, котрі зрадили свою батьківщину. Павло каже, що віруючі в Галатії стали дезертирами в духовному розумінні та відвернулися від Бога.

Яким чином галати зрадили Бога? Вони звернулися до іншого євангелія. Апостол не каже, що існує кілька варіантів Доброї вістки, натомість стверджує: деякі люди в Церкві, заявляючи, що віри в Христа недостатньо (див. <a class="verse" verse="Дії 15:15">Дії 15:15</a>), поводяться так, начебто існувало інше євангеліє. Павло був настільки засмучений спотворенням Доброї вістки, що проголошує прокляття від Бога на тих, хто проповідує інше євангеліє! (<a class="verse" verse="До галатів 1:8">До галатів 1:8</a>). Він двічі повторює цю думку (<a class="verse" verse="До галатів 1:9">До галатів 1:9</a>).

`Сьогодні навіть у наших громадах є люди, котрі надають більшого значення досвідові, аніж доктринам. Вони кажуть, що найважливіше – наші переживання, досвід наших відносин з Богом. Наскільки б важливим не був досвід, що послання Павла говорять нам про значущість правильного вчення?`