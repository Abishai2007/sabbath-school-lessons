---
title: 'Святий Дух як учитель'
date: 04/01/2017
bible:
    -
        name: UKR.
        verses:
            '1 до коринтян 2:13, 14': '<h3> <span>1 до коринтян 2:13</span></h3><p><span><sup>13 </sup>що й говоримо не вивченими словами людської мудрости, але вивченими від Духа Святого, порівнюючи духовне до духовного.</span></p><h3> <span>1 до коринтян 2:14</span></h3><p><span><sup>14 </sup>А людина тілесна не приймає речей, що від Божого Духа, бо їй це глупота, і вона зрозуміти їх не може, бо вони розуміються тільки духовно.</span></p>'
            'До ефесян 4:18': '<h3> <span>До ефесян 4:18</span></h3><p><span><sup>18 </sup>вони запаморочені розумом, відчужені від життя Божого за неуцтво, що в них, за стверділість їхніх сердець,</span></p>'

---

### Святий Дух як учитель 

Завдяки Святому Духові ми не тільки маємо у своєму розпорядженні Боже Слово, а й можемо правильно розуміти його. Людські істоти самі по собі не здатні осягнути істину, бо через свою природу вони відчужені від Бога (<a class="verse" verse="До ефесян 4:18">До ефесян 4:18</a>). Ось чому той же Дух, Який відкривав істину і надихав людей для написання Божого Слова, дарує нам можливість зрозуміти його. Проблема полягає не в тому, що Біблія важка для розуміння, а в тому, що наш гріх зіпсував наше ставлення до Бога, Котрий відкриває Себе в Біблії. 

Святий Дух – Учитель, Який бажає привести нас до глибшого розуміння Писання і дбайливого ставлення до Біблії. Він звертає нашу увагу на істини Слова Божого й допомагає осмислити їх таким чином, щоб наше життя вирізняли вірність Богові і щирий послух Його волі. А це може статися лише тоді, коли ми вивчаємо Біблію з покірним серцем. 

`Прочитайте <a class="verse" verse="1 до коринтян 2:13, 14">1 до коринтян 2:13, 14</a>. Що каже апостол Павло про необхідність порівнювати духовне з Духовним?`

У своєму розумінні Біблії ми залежні від Святого Духа. Без Святого Духа неможливо засвоїти духовне значення біблійних слів, яке виходить за лексичні рамки. Крім того, як гріховні люди, ми часто опираємося Божій істині, але зовсім не тому, що не розуміємо її, а тому, що не хочемо дотримуватися її. Без Святого Духа немає розуміння Божої вістки, немає надії, довіри та любові у відповідь. Усе, що звершує Дух, перебуває в гармонії з істиною, уже проголошеною в Біблії. 

`«Чимало суперечливих думок щодо біблійного вчення виникає не через складні місця в Книзі, а через сліпоту й заблудження тлумачів. Люди ігнорують прості заяви Біблії заради дотримання власних спотворених теорій» (Е. Уайт / Рев’ю енд Геральд, 27 січня 1885 р.) Яким чином наша гордість є каменем спотикання, котрий не дозволяє втілити істину Писання в життя? У яких сферах ваші власні бажання утримують вас від дотримання Божої істини? Як навчитися віддавати все в Божі руки?` 