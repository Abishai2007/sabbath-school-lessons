---
title: 'Святий Дух та істинність писання'
date: 03/01/2017
bible:
    -
        name: UKR.
        verses:
            'Від Івана 14:17': '<h3> <span>Від Івана 14:17</span></h3><p><span><sup>17 </sup>Духа правди, що Його світ прийняти не може, бо не бачить Його та не знає Його. Його знаєте ви, бо при вас перебуває, і в вас буде Він.</span></p>'
            'Від Івана 17:17': '<h3> <span>Від Івана 17:17</span></h3><p><span><sup>17 </sup>Освяти Ти їх правдою! Твоє слово то правда.</span></p>'
            'До євреїв 6:18': '<h3> <span>До євреїв 6:18</span></h3><p><span><sup>18 </sup>щоб у двох тих незмінних речах, що в них не можна сказати неправди Богові, мали потіху міцну ми, хто прибіг прийняти надію, що лежить перед нами,</span></p>'
            'Псалми 119:160': '<h3> <span>Псалми 119:160</span></h3><p><span><sup>160 </sup>Правда підвалина слова Твого, а присуди правди Твоєї навіки.</span></p>'
            'До євреїв 4:12': '<h3> <span>До євреїв 4:12</span></h3><p><span><sup>12 </sup>Бо Боже Слово живе та діяльне, гостріше від усякого меча обосічного, проходить воно аж до поділу душі й духа, суглобів та мозків, і спосібне судити думки та наміри серця.</span></p>'
            'Вихід 20:16': '<h3> <span>Вихід 20:16</span></h3><p><span><sup>16 </sup>Не свідкуй неправдиво на свого ближнього!</span></p>'
            'Псалми 30:6': '<h3> <span>Псалми 30:6</span></h3><p><span><sup>6 </sup>(30-7) А я говорив був у мирі своєму: Я не захитаюсь навіки!</span></p>'
            'Ісая 65:16': '<h3> <span>Ісая 65:16</span></h3><p><span><sup>16 </sup>так що хто на землі благословлений буде, буде поблагословлений він вірним Богом, а хто на землі присягає, вірним Богом присягне, бо забудуться утиски давні і заховані будуть вони від очей Моїх!</span></p>'

---

### Святий Дух та істинність писання 

У той час як об’явлення є надприродною дією, за допомогою якої Бог відкриває істину обраним людям, натхнення (інспірація) – це дія Святого Духа, що гарантує достовірність написаного земними авторами, а також повне схвалення їхніх слів Богом. Це – умовний поділ одного процесу викуплення, переважно об’явлення і натхнення взаємопов’язані. Бог ненавидить неправдиве свідчення (<a class="verse" verse="Вихід 20:16">Вихід 20:16</a>) і не говорить неправди (<a class="verse" verse="До євреїв 6:18">До євреїв 6:18</a>). Він названий Богом правди (<a class="verse" verse="Псалми 30:6">Псалми 30:6</a>; <a class="verse" verse="Ісая 65:16">Ісая 65:16</a>), тоді як Святий Дух названий Духом істини (<a class="verse" verse="Від Івана 14:17">Від Івана 14:17</a>). 

`Прочитайте <a class="verse" verse="Псалми 119:160">Псалми 119:160</a>. Що цей текст повідомляє про істини, які Бог відкриває нам?` 

`Прочитайте <a class="verse" verse="Від Івана 17:17">Від Івана 17:17</a>. Що Ісус каже про Боже Слово?` 

Боже Слово надійне і заслуговує цілковитої довіри. Судити Писання – не наше завдання, навпаки, Писання має право і владу судити нас. «Бо Слово Боже живе й діяльне, гостріше від усякого двосічного меча: воно проникає аж до поділу душі й духа, суглобів і мозку кісток, судить думки й наміри серця» (<a class="verse" verse="До євреїв 4:12">До євреїв 4:12</a>). 

Хоч Біблія була написана людьми, які жили в певний час, у певному місці і в певній культурі, цей факт не дає нам права видозмінювати або відкидати послану нам біблійну вістку. Якщо допустити таке, тоді Біблія стає залежною від людини та її уявлень про істину. Унаслідок цього багато людей, котрі заявляють, що вірять у Біблію, відкидають буквальне шестиденне творіння, всесвітній потоп, непорочне зачаття Христа, Його тілесне воскресіння та буквальний Другий прихід. Це лише деякі з багатьох біблійних істин, відкинутих людьми, котрі помилково вважають, що мають право судити Писання. Ми ніколи не повинні повторювати їхню помилку. 

`Чому для нас так важливо перевіряти власне судження Божим Словом, а не навпаки?` 