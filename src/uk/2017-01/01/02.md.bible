---
title: 'Святий Дух і об’явлення'
date: 01/01/2017
bible:
    -
        name: UKR.
        verses:
            '2 Петра 1:19-21': '<h3> <span>2 Петра 1:19-21</span></h3><p><span><sup>19 </sup>І ми маємо слово пророче певніше. І ви добре робите, що на нього вважаєте, як на світильника, що світить у темному місці, аж поки зачне розвиднятися, і світова зірниця засяє у ваших серцях,</span></p><p><span><sup>20 </sup>бо ви знаєте перше про те, що жодне пророцтво в Писанні від власного вияснення не залежить.</span></p><p><span><sup>21 </sup>Бо пророцтва ніколи не було з волі людської, а звіщали його святі Божі мужі, проваджені Духом Святим.</span></p>'
            'Даниїл 2:19-23': '<h3> <span>Даниїл 2:19-23</span></h3><p><span><sup>19 </sup>Тоді Даниїлові відкрита була таємниця в нічному видінні, і Даниїл прославив Небесного Бога.</span></p><p><span><sup>20 </sup>Даниїл заговорив та й сказав: Нехай буде благословенне Боже Ім''я від віку й аж до віку, бо Його мудрість та сила.</span></p><p><span><sup>21 </sup>І Він зміняє часи та пори року, скидає царів і настановляє царів, дає мудрість мудрим, і пізнання розумним.</span></p><p><span><sup>22 </sup>Він відкриває глибоке та сховане, знає те, що в темряві, а світло спочиває з Ним.</span></p><p><span><sup>23 </sup>Тобі, Боже батьків моїх, я дякую та славлю Тебе, що Ти дав мені мудрість та силу, а тепер відкрив мені, що я від Тебе просив, бо Ти відкрив нам справу цареву.</span></p>'
            '2 Петра 1:21': '<h3> <span>2 Петра 1:21</span></h3><p><span><sup>21 </sup>Бо пророцтва ніколи не було з волі людської, а звіщали його святі Божі мужі, проваджені Духом Святим.</span></p>'

---

### Святий Дух і об’явлення 

Яким чином Бог передає Свою волю грішним людям? 

У процесі отримання Божественного об’явлення людські істоти залежать від допомоги Того, Хто відкриває нам інформацію, котру ми, створені грішні істоти, не можемо знати про себе. Святий Дух навчає нас істин, знання яких для нас життєво необхідне (див., наприклад, <a class="verse" verse="Даниїл 2:19-23">Даниїл 2:19-23</a>); ми ніколи не змогли б пізнати їх природним шляхом. 

Об’явлення – це процес, у ході якого Бог відкриває Себе і Свою Божественну волю людині. В основі поняття «об’явлення» лежить ідея розкриття прихованого. Нам необхідне таке об’явлення, оскільки як смертні грішні істоти, розділені з Богом через гріх, ми дуже обмежені в розумових та фізичних здібностях. Ми залежні від Бога в пізнанні Його волі, отже, залежні від Божого об’явлення, адже ми не є Богом і маємо дуже обмежене знання про Нього. 

`Прочитайте <a class="verse" verse="2 Петра 1:19-21">2 Петра 1:19-21</a>. Що тут сказано про природу біблійної пророчої вістки? Що Божественна природа біблійної вістки говорить нам про авторитет Біблії?` 

Згідно зі словами апостола Петра, пророча вістка Старого Завіту мала не людську природу. Пророки були керовані Святим Духом. Ці люди передавали не свою вістку, а Божу. Вони були лише інструментами її передачі, але аж ніяк не її авторами. Петро робить особливий наголос на факті, що джерелом натхнення при передачі пророцтв був Святий Дух, хоч вони були написані людьми. «Бо пророцтво ніколи не було з волі людини» (<a class="verse" verse="2 Петра 1:21">2 Петра 1:21</a>). Саме Божественне походження Біблії дає їй право бути керівництвом у нашому житті. 

`Бог використав людей, аби передати Своє Слово світові. Як сьогодні Святий Дух може використовувати нас у проголошенні цього ж Слова?` 