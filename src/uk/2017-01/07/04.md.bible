---
title: 'Радість, мир, довготерпіння'
date: 14/02/2017
bible:
    -
        name: UKR.
        verses:
            'До римлян 14:17': '<h3> <span>До римлян 14:17</span></h3><p><span><sup>17 </sup>Бо Царство Боже не пожива й питво, але праведність, і мир, і радість у Дусі Святім.</span></p>'
            'Від Івана 14:27': '<h3> <span>Від Івана 14:27</span></h3><p><span><sup>27 </sup>Зоставляю вам мир, мир Свій вам даю! Я даю вам не так, як дає світ. Серце ваше нехай не тривожиться, ані не лякається!</span></p>'
            'До римлян 12:18': '<h3> <span>До римлян 12:18</span></h3><p><span><sup>18 </sup>Коли можливо, якщо це залежить від вас, живіть у мирі зо всіма людьми!</span></p>'
            'До филипян 4:9': '<h3> <span>До филип''ян 4:9</span></h3><p><span><sup>9 </sup>Чого ви від мене й навчилися, і прийняли, і чули та бачили, робіть те! І Бог миру буде з вами!</span></p>'
            'До римлян 5:1': '<h3> <span>До римлян 5:1</span></h3><p><span><span>5 </span>Отож, виправдавшись вірою, майте мир із Богом через Господа нашого Ісуса Христа,</span></p>'
            '2 Петра 3:9': '<h3> <span>2 Петра 3:9</span></h3><p><span><sup>9 </sup>Не бариться Господь із обітницею, як деякі вважають це барінням, але вам довготерпить, бо не хоче, щоб хто загинув, але щоб усі навернулися до каяття.</span></p>'

---

### Радість, мир, довготерпіння 

У <a class="verse" verse="До римлян 14:17">До римлян 14:17</a> сказано: «Бо Царство Боже – не їжа й не пиття, а праведність, мир і радість у Святому Дусі». Отже, радість – це відповідь любові людини на Божі благословення, на Його велике милосердя і прощення. 

Людська радість часто зосереджена на земних речах та залежить від обставин. А радість, укорінена в плоді Духа, зосереджена на Бозі та Його діяннях заради нас. Вона не залежить від обставин. Як Божий народ, ми покликані радіти. Це зовсім не означає, що нам необхідно постійно усміхатися, хоч привітна усмішка викликає прихильність оточуючих. Але наша довіра до Бога дає нам особливий привід для невимовної радості за те, що Він звершує для нас і в нас. Духовна радість – результат активної віри. 

`Прочитайте тексти <a class="verse" verse="Від Івана 14:27">Від Івана 14:27</a> та <a class="verse" verse="До римлян 14:17">До римлян 14:17</a>. Як мир пов’язаний з діяльністю Святого Духа?` 

Мир триває довше, ніж радість. Він приходить унаслідок виправдання вірою через Господа нашого Ісуса Христа (<a class="verse" verse="До римлян 5:1">До римлян 5:1</a>). Коли ми перебуваємо в мирі з Богом, Святий Дух спонукає нас бути добрими й терплячими до інших людей. Завдяки тому, що Бог миру буде з нами (<a class="verse" verse="До филипян 4:9">До филипян 4:9</a>) через перебування в нас Святого Духа, ми не будемо сварливими і мстивими. Натомість будемо прагнути мати мир з усіма (<a class="verse" verse="До римлян 12:18">До римлян 12:18</a>), наскільки це можливо. 

`Прочитайте текст <a class="verse" verse="2 Петра 3:9">2 Петра 3:9</a>. Як довготерпіння відображає Божий характер?` 

Терпіння, а тим більше довготерпіння, – рідкісна людська риса. Терпіти – значить миритися з іншими людьми або обставинами. Проте у випробуваннях ми не самотні. Бог підтримує нас через Святого Духа, зрощуючи в нас терпіння – характерну ознаку віруючих наприкінці часу (Об’явл. 14:12). Тільки той, хто прагне до гідної мети, може бути терплячим. 

`Чи відчуваєте ви у своєму житті радість, мир і довготерпіння? У якій сфері вам необхідно докласти більше зусиль?` 