---
title: 'Доброта, милосердя, віра (Вірність)'
date: 15/02/2017
bible:
    -
        name: UKR.
        verses:
            '1 до коринтян 1:9; 10:13': '<h3> <span>1 до коринтян 1:9</span></h3><p><span><sup>9 </sup>Вірний Бог, що ви через Нього покликані до спільноти Сина Його Ісуса Христа, Господа нашого.</span></p><h3> <span>1 до коринтян 10:13</span></h3><p><span><sup>13 </sup>Досягла вас спроба не інша, тільки людська; але вірний Бог, Який не попустить, щоб ви випробовувалися більше, ніж можете, але при спробі й полегшення дасть, щоб знести могли ви її.</span></p>'
            '1 до коринтян 13:4': '<h3> <span>1 до коринтян 13:4</span></h3><p><span><sup>4 </sup>Любов довготерпить, любов милосердствує, не заздрить, любов не величається, не надимається,</span></p>'
            '1 до солунян 5:24': '<h3> <span>1 до солунян 5:24</span></h3><p><span><sup>24 </sup>Вірний Той, Хто вас кличе, Він і вчинить оте!</span></p>'
            '2 до солунян 3:3': '<h3> <span>2 до солунян 3:3</span></h3><p><span><sup>3 </sup>І вірний Господь, що зміцнить вас і збереже від лукавого.</span></p>'
            'До галатів 5:22': '<h3> <span>До галатів 5:22</span></h3><p><span><sup>22 </sup>А плід духа: любов, радість, мир, довготерпіння, добрість, милосердя, віра,</span></p>'
            'До ефесян 5:9': '<h3> <span>До ефесян 5:9</span></h3><p><span><sup>9 </sup>бо плід світла знаходиться в кожній добрості, і праведності, і правді.</span></p>'

---

### Доброта, милосердя, віра (Вірність) 

`Прочитайте <a class="verse" verse="1 до коринтян 13:4">1 до коринтян 13:4</a>. Чому справжня доброта позитивно впливає на людей? Де ви бачите Божу доброту в Його відносинах із людством?` 

Слово «доброта» часто використовується при описі відносин Бога з Його народом. Ми також покликані виявляти доброту до людей, не зважаючи на їхні помилки. Бог міг би вельми суворо оцінювати наші вади. Проте Він ставиться до нас так, як люблячий батько до свого заблудлого сина (див. Осії 11:1-4). Мабуть, ніщо так не дискредитує наше християнське свідчення і служіння, як прояв злості. Доброта безкоштовна, але вона відчиняє двері серця іншої людини. Незалежно від строгості докору, ми маємо залишатися доброзичливими до людей, усупереч їхнім вадам і проблемам.

Докір із добротою – це, напевно, найпереконливіша ознака шляхетності. 

`Прочитайте <a class="verse" verse="До ефесян 5:9">До ефесян 5:9</a>. Які якості згадані в тексті поряд із добротою?` 

Доброта – це любов у дії. Як якість плоду Духа, вона виявляється в практичних ділах любові. Якщо Святий Дух живе в нас, ми з добротою будемо ставитися до людей. 

`Прочитайте <a class="verse" verse="До галатів 5:22">До галатів 5:22</a>. Чому важливо бути надійним і вірним у християнському житті?` 

У цьому уривку під словом «віра» слід розуміти вірність у характері й діях, яка стала можливою завдяки дії Святого Духа. Вірність означає надійність. Люди, вірні своєму слову, завжди виконують обіцяне. Вірність також є однією з рис Ісуса Христа, названого вірним Свідком (Об’явл. 1:5), а також Бога Отця, Котрий виконує Свої обіцянки та незмінний у Своїх діях (<a class="verse" verse="1 до коринтян 1:9; 10:13">1 до коринтян 1:9; 10:13</a>; <a class="verse" verse="1 до солунян 5:24">1 до солунян 5:24</a>; <a class="verse" verse="2 до солунян 3:3">2 до солунян 3:3</a>). Своєю вірністю ми відображаємо Божий образ. «Для Бога важливі не стільки надзвичайні результати нашої праці, скільки мотиви, які керували нами. Він оцінює не велич здійсненого, а доброту й вірність» (Е. Уайт. Свідчення для Церкви, т. 2, с. 510, 511). 