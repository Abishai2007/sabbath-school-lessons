---
title: 'Лагідність і стриманість'
date: 16/02/2017
bible:
    -
        name: UKR.
        verses:
            'Приповісті 16:32': '<h3> <span>Приповісті 16:32</span></h3><p><span><sup>32 </sup>Ліпший від силача, хто не скорий до гніву, хто ж панує над собою самим, ліпший від завойовника міста.</span></p>'
            'До галатів 5:23': '<h3> <span>До галатів 5:23</span></h3><p><span><sup>23 </sup>лагідність, здержливість: Закону нема на таких!</span></p>'
            'Від Матвія 5:5': '<h3> <span>Від Матвія 5:5</span></h3><p><span><sup>5 </sup>Блаженні лагідні, бо землю вспадкують вони.</span></p>'
            'Числа 12:3': '<h3> <span>Числа 12:3</span></h3><p><span><sup>3 </sup>А той муж, Мойсей, був найлагідніший за всяку людину, що на поверхні землі.</span></p>'

---

### Лагідність і стриманість 

`Прочитайте тексти <a class="verse" verse="До галатів 5:23">До галатів 5:23</a> і <a class="verse" verse="Від Матвія 5:5">Від Матвія 5:5</a>. Чому лагідність важлива для християнина?` 

М’якість, або лагідність, не означає слабкість. Це не боягузтво і не відсутність лідерських якостей. Мойсей названий найлагіднішою людиною на землі (<a class="verse" verse="Числа 12:3">Числа 12:3</a>), проте він був сильним керівником Божого народу. Лагідні люди – не гомінкі, не сварливі, не агресивні. Навпаки, вони з ніжністю служать. Лагідність може бути зовнішнім проявом внутрішньої віри й упевненості в Божій силі, яка благотворно впливає на нас. Часто за галасливістю, несамовитістю й напористістю людини ховаються її комплекси і страхи. 

`Прочитайте <a class="verse" verse="До галатів 5:23">До галатів 5:23</a> і <a class="verse" verse="Приповісті 16:32">Приповісті 16:32</a>. Що Біблія повідомляє про самовладання? Які благословення отримує людина, виявляючи у своєму житті стриманість і поміркованість?` 

Останньою якістю плоду Духа є стриманість, або самоконтроль. Над цією рисою нам усім необхідно чимало попрацювати, оскільки кожен із нас тією або іншою мірою втрачав самовладання. Перш ніж людина зможе керувати містом, підприємством або церквою, вона повинна вміти контролювати власний дух. Справжня стриманість передбачає контроль не тільки в харчуванні і питті, а й у кожній сфері життя. 

Усі перераховані вище якості є елементами одного духовного плоду. У тих біблійних текстах, де зображені дії Бога в нашому житті, етичні аспекти святості мають пріоритетне значення порівняно з яскравими дарами. Христоподібність у всіх її проявах справді має велике значення в житті віруючого. Плід Духа характеризує віруючих у всьому світі, забезпечуючи видиму єдність Церкви. 

`Подумайте: у яких сферах життя вам необхідно бути більш стриманими? Можливо, у чомусь ви більш стримані, а в чомусь – менш. Чому так важливо з Божою допомогою контролювати себе в усіх сферах життя? Поділіться своїми думками із членами класу в суботу.` 