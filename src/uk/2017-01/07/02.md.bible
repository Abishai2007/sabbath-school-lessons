---
title: 'Умова плідного життя'
date: 12/02/2017
bible:
    -
        name: UKR.
        verses:
            'Від Матвія 7:17, 18': '<h3> <span>Від Матвія 7:17</span></h3><p><span><sup>17 </sup>Так ото родить добрі плоди кожне дерево добре, а дерево зле плоди родить лихі.</span></p><h3> <span>Від Матвія 7:18</span></h3><p><span><sup>18 </sup>Не може родить добре дерево плоду лихого, ані дерево зле плодів добрих родити.</span></p>'
            'Від Івана 15:1-11': '<h3> <span>Від Івана 15:1-11</span></h3><p><span><span>15 </span>Я правдива Виноградина, а Отець Мій Виноградар.</span></p><p><span><sup>2 </sup>Усяку галузку в Мене, що плоду не приносить, Він відтинає, але всяку, що плід родить, обчищає її, щоб рясніше родила.</span></p><p><span><sup>3 </sup>Через Слово, що Я вам говорив, ви вже чисті.</span></p><p><span><sup>4 </sup>Перебувайте в Мені, а Я в вас! Як та вітка не може вродити плоду сама з себе, коли не позостанеться на виноградині, так і ви, як в Мені перебувати не будете.</span></p><p><span><sup>5 </sup>Я Виноградина, ви галуззя! Хто в Мені перебуває, а Я в ньому, той рясно зароджує, бо без Мене нічого чинити не можете ви.</span></p><p><span><sup>6 </sup>Коли хто перебувати не буде в Мені, той буде відкинений геть, як галузка, і всохне. І громадять їх, і кладуть на огонь, і згорять.</span></p><p><span><sup>7 </sup>Коли ж у Мені перебувати ви будете, а слова Мої позостануться в вас, то просіть, чого хочете, і станеться вам!</span></p><p><span><sup>8 </sup>Отець Мій прославиться в тому, якщо рясно зародите й будете учні Мої.</span></p><p><span><sup>9 </sup>Як Отець полюбив Мене, так і Я полюбив вас. Перебувайте в любові Моїй!</span></p><p><span><sup>10 </sup>Якщо будете ви зберігати Мої заповіді, то в любові Моїй перебуватимете, як і Я зберіг Заповіді Свого Отця, і перебуваю в любові Його.</span></p><p><span><sup>11 </sup>Це Я вам говорив, щоб радість Моя була в вас, і щоб повна була ваша радість!</span></p>'
            'До галатів 5:16': '<h3> <span>До галатів 5:16</span></h3><p><span><sup>16 </sup>І кажу: ходіть за духом, і не вчините пожадливости тіла,</span></p>'
            '2 Тимофію 3:5': '<h3> <span>2 Тимофію 3:5</span></h3><p><span><sup>5 </sup>вони мають вигляд благочестя, але сили його відреклися. Відвертайсь від таких!</span></p>'

---

### Умова плідного життя 

`Прочитайте уривок Від <a class="verse" verse="Від Івана 15:1-11">Від Івана 15:1-11</a>. Чому плід може з’явитися тільки в результаті живих відносин з Ісусом – Виноградною Лозою? Чому перебування в Ісусі таке важливе? Яким чином ми перебуваємо в Ньому?` 

Перший секрет справжнього християнського плодоношення – перебування в Христі. Без Христа ми не можемо принести справжній духовний плід. Плід Духа є наслідком перебування Христа в нас. У текстах Від <a class="verse" verse="Від Івана 15:1-11">Від Івана 15:1-11</a> Ісус каже, що плодоношення – результат життєвої енергії Христа, Виноградної Лози, а ця енергія надходить до гілок – віруючих. Зростання плоду – це діяння Бога через Ісуса Христа. 

Віруючому необхідно перебувати в Христі. Якщо Ісус перебуває в наших думках, Він стане видимим у наших учинках. Він живе Своїм життям у нас. Життя Христа буде відтворене в нас у тому значенні, що ми будемо відображати Його характер. 

Плід Духа – це характер Ісуса, відображений у Його послідовниках Святим Духом. Коли Христос перебуває в нас, ми житимемо Духом та не чинитимемо «пожадань тіла» (<a class="verse" verse="До галатів 5:16">До галатів 5:16</a>). 

«Так усяке добре дерево родить добрі плоди, а погане дерево родить погані плоди. Не може добре дерево поганих плодів родити, ані погане дерево родити добрих плодів» (<a class="verse" verse="Від Матвія 7:17, 18">Від Матвія 7:17, 18</a>). Добрий плід є природним результатом наших близьких відносин з Ісусом через Святого Духа. Коли Дух Святий справляє благотворний вплив на наші серця, плід Духа стає очевидним у нашому житті. Наші характери будуть перетворені, щоб відображати характер Ісуса Христа в думках, словах і вчинках. Святий Дух дасть нам силу жити переможним життям та розвивати чесноти, характерні для Божих дітей. 

`У тексті <a class="verse" verse="2 Тимофію 3:5">2 Тимофію 3:5</a> апостол Павло описує людей, «які мають вигляд благочестя, але сили його відреклися». У чому відмінність між зовнішньо благочестивим життям та життям, наповненим Святим Духом? Як дізнатися, яким життям ми живемо?` 