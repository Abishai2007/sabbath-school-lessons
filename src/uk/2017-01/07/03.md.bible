---
title: 'Плід любові'
date: 13/02/2017
bible:
    -
        name: UKR.
        verses:
            '1 до коринтян 13:13': '<h3> <span>1 до коринтян 13:13</span></h3><p><span><sup>13 </sup>А тепер залишаються віра, надія, любов, оці три. А найбільша між ними любов!</span></p>'
            'Від Луки 6:27, 28': '<h3> <span>Від Луки 6:27</span></h3><p><span><sup>27 </sup>А вам, хто слухає, Я кажу: Любіть своїх ворогів, добро робіть тим, хто ненавидить вас.</span></p><h3> <span>Від Луки 6:28</span></h3><p><span><sup>28 </sup>Благословляйте тих, хто вас проклинає, і моліться за тих, хто кривду вам чинить.</span></p>'
            '1 до коринтян 13': '<h3> <span>1 до коринтян 13</span></h3><p><span><span>13 </span>Коли я говорю мовами людськими й ангольськими, та любови не маю, то став я як мідь та дзвінка або бубон гудячий!</span></p><p><span><sup>2 </sup>І коли маю дара пророкувати, і знаю всі таємниці й усе знання, і коли маю всю віру, щоб навіть гори переставляти, та любови не маю, то я ніщо!</span></p><p><span><sup>3 </sup>І коли я роздам усі маєтки свої, і коли я віддам своє тіло на спалення, та любови не маю, то пожитку не матиму жадного!</span></p><p><span><sup>4 </sup>Любов довготерпить, любов милосердствує, не заздрить, любов не величається, не надимається,</span></p><p><span><sup>5 </sup>не поводиться нечемно, не шукає тільки свого, не рветься до гніву, не думає лихого,</span></p><p><span><sup>6 </sup>не радіє з неправди, але тішиться правдою,</span></p><p><span><sup>7 </sup>усе зносить, вірить у все, сподівається всього, усе терпить!</span></p><p><span><sup>8 </sup>Ніколи любов не перестає! Хоч пророцтва й існують, та припиняться, хоч мови існують, замовкнуть, хоч існує знання, та скасується.</span></p><p><span><sup>9 </sup>Бо ми знаємо частинно, і пророкуємо частинно;</span></p><p><span><sup>10 </sup>коли ж досконале настане, тоді зупиниться те, що частинне.</span></p><p><span><sup>11 </sup>Коли я дитиною був, то я говорив, як дитина, як дитина я думав, розумів, як дитина. Коли ж мужем я став, то відкинув дитяче.</span></p><p><span><sup>12 </sup>Отож, тепер бачимо ми ніби у дзеркалі, у загадці, але потім обличчям в обличчя; тепер розумію частинно, а потім пізнаю, як і пізнаний я.</span></p><p><span><sup>13 </sup>А тепер залишаються віра, надія, любов, оці три. А найбільша між ними любов!</span></p>'
            'До галатів 5:22': '<h3> <span>До галатів 5:22</span></h3><p><span><sup>22 </sup>А плід духа: любов, радість, мир, довготерпіння, добрість, милосердя, віра,</span></p>'
            'Від Івана 13:35': '<h3> <span>Від Івана 13:35</span></h3><p><span><sup>35 </sup>По тому пізнають усі, що ви учні Мої, як будете мати любов між собою.</span></p>'
            'До римлян 5:5': '<h3> <span>До римлян 5:5</span></h3><p><span><sup>5 </sup>а надія не засоромить, бо любов Божа вилилася в наші серця Святим Духом, даним нам.</span></p>'
            'До римлян 5:8': '<h3> <span>До римлян 5:8</span></h3><p><span><sup>8 </sup>А Бог доводить Свою любов до нас тим, що Христос умер за нас, коли ми були ще грішниками.</span></p>'
            '1 Івана 4:8': '<h3> <span>1 Івана 4:8</span></h3><p><span><sup>8 </sup>Хто не любить, той Бога не пізнав, бо Бог є любов!</span></p>'

---

### Плід любові 

`Прочитайте тексти <a class="verse" verse="До галатів 5:22">До галатів 5:22</a> та <a class="verse" verse="1 до коринтян 13">1 до коринтян 13</a>. Чому любов – перша і найважливіша якість плоду Духа? Як любов впливає на всі наступні якості цього плоду?` 

Любов скеровує й вінчає різні якості плоду Духа, пронизуючи собою весь плід. У певному розумінні всі інші перераховані якості можна розглядати як аспекти любові. Оскільки Бог є любов (<a class="verse" verse="1 Івана 4:8">1 Івана 4:8</a>), найбільшою християнською чеснотою є любов (<a class="verse" verse="1 до коринтян 13:13">1 до коринтян 13:13</a>). Божа любов – основа і джерело всякого добра, вона виливається в наші серця через Святого Духа (<a class="verse" verse="До римлян 5:5">До римлян 5:5</a>). Любов Бога запевняє нас у тому, що ми – Його діти. Вона незрівнянно більша за людську любов, її неможливо отримати за допомогою людських зусиль. Любов приходить унаслідок перебування в Христі. Така любов щедра й незаслужена. Тільки вона має силу змінювати людину. Тактовно і наполегливо Божественна любов приводить грішника до покаяння та спонукає прагнути до кращого. Любов здатна примирити навіть ворогів (<a class="verse" verse="Від Луки 6:27, 28">Від Луки 6:27, 28</a>; <a class="verse" verse="До римлян 5:8">До римлян 5:8</a>). Тому, виявляючи любов один до одного, ми свідчимо світові, що християни справді є послідовниками Ісуса Христа (<a class="verse" verse="Від Івана 13:35">Від Івана 13:35</a>). Цей плід любові також спонукає християн виявляти розуміння і співчуття до інших людей. 

Зауважмо, що чудовий опис любові в 13-му розділі Першого послання до коринтян міститься між 12-м і 14-м розділами. Ці два розділи присвячені темі духовних дарів, а в 13-му розділі розповідається про любов – духовний плід. Без любові знецінюються навіть найдорогоцінніші дари. Дари Духа без плоду Духа втрачають силу і благословення, якими Бог бажає збагатити нас. У цьому розумінні любов є клеєм, який скріпляє всі інші чесноти духовного плоду в єдине ціле, наповнюючи змістом усі наші дії. 

`Чи достатньо любові виявляєте ви у своєму житті? Попросіть Святого Духа наповнити вас любов’ю до людей, з якими щодня зустрічаєтеся. Пам’ятайте: Бог виявляє Свою любов до нас через інших людей. Як виявити любов до інших людей? Як любов впливає на інші якості духовного плоду?` 