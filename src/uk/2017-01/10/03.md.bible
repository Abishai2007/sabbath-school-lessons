---
title: 'Підстава Біблійної молитви: прохання'
date: 06/03/2017
bible:
    -
        name: UKR.
        verses:
            '2 до коринтян 1:20': '<h3> <span>2 до коринтян 1:20</span></h3><p><span><sup>20 </sup>Скільки бо Божих обітниць, то в Ньому Так, і в Ньому Амінь, Богові на славу через нас.</span></p>'
            'Від Луки 11:9, 10': '<h3> <span>Від Луки 11:9</span></h3><p><span><sup>9 </sup>І Я вам кажу: просіть, і буде вам дано, шукайте і знайдете, стукайте і відчинять вам!</span></p><h3> <span>Від Луки 11:10</span></h3><p><span><sup>10 </sup>Бо кожен, хто просить одержує, хто шукає знаходить, а тому, хто стукає відчинять.</span></p>'
            '1 Івана 5:14, 15': '<h3> <span>1 Івана 5:14</span></h3><p><span><sup>14 </sup>І оце та відвага, що ми маємо до Нього, що коли чого просимо згідно волі Його, то Він слухає нас.</span></p><h3> <span>1 Івана 5:15</span></h3><p><span><sup>15 </sup>А як знаємо, що Він слухає нас, чого тільки ми просимо, то знаємо, що одержуємо те, чого просимо від Нього.</span></p>'
            'Від Марка 11:24': '<h3> <span>Від Марка 11:24</span></h3><p><span><sup>24 </sup>Через це говорю вам: Усе, чого ви в молитві попросите, вірте, що одержите, і сповниться вам.</span></p>'
            'Від Матвія 7:7': '<h3> <span>Від Матвія 7:7</span></h3><p><span><sup>7 </sup>Просіть і буде вам дано, шукайте і знайдете, стукайте і відчинять вам;</span></p>'
            'Псалми 66:18': '<h3> <span>Псалми 66:18</span></h3><p><span><sup>18 </sup>Коли б беззаконня я бачив у серці своїм, то Господь не почув би мене,</span></p>'
            'Ісая 59:1, 2': '<h3> <span>Ісая 59:1</span></h3><p><span><span>59 </span>Ото ж бо, Господня рука не скоротшала, щоб не помагати, і Його вухо не стало тяжким, щоб не чути,</span></p><h3> <span>Ісая 59:2</span></h3><p><span><sup>2 </sup>бо то тільки переступи ваші відділювали вас від вашого Бога, і ваші провини ховали обличчя Його від вас, щоб Він не почув,</span></p>'

---

### Підстава Біблійної молитви: прохання 

`Прочитайте <a class="verse" verse="Від Матвія 7:7">Від Матвія 7:7</a>. Перш ніж отримати щось від Бога, ми повинні попросити про це. Чому наші прохання важливі, якщо Бог і так усе знає?` 

Викладаючи свої прохання, ми відкриваємо свої бажання та висловлюємо свою довіру до Бога. За допомогою молитви ми наближаємося до Того, у Кого знайдемо підтримку й допомогу. Звертаючись до Бога з проханням, ми дозволяємо Йому брати активну участь у нашому житті заради нашого добра. Господь бажає, щоб ми відкривали Йому свої серця та висловлювали молитовні прохання. Якщо не проситимемо, то й не отримаємо обіцяні дари. Ісус сказав: «Просіть – і дасться вам; шукайте – і знайдете; стукайте – і відчинять вам. Бо кожний, хто просить, – одержує; і хто шукає, – знаходить, а тому, хто стукає, – відчиняють» (<a class="verse" verse="Від Луки 11:9, 10">Від Луки 11:9, 10</a>). 

`Прочитайте тексти <a class="verse" verse="Від Марка 11:24">Від Марка 11:24</a>; <a class="verse" verse="1 Івана 5:14, 15">1 Івана 5:14, 15</a>; <a class="verse" verse="Псалми 66:18">Псалми 66:18</a>. Чому Бог може виконати будь-яке прохання? Чому необхідно знати, що Бог щедрий і любить ділитися Своїми щедротами? Яка умова отримання відповідей на молитви?` 

Ми справді можемо молитися до Бога про все. Жодне прохання не є для Нього надто незначним або настільки великим, що Він не може виконати його. Він усемогутній. Вірою ми можемо претендувати на кожну біблійну обітницю й отримати обіцяний дар з Його рук за Його волею (<a class="verse" verse="2 до коринтян 1:20">2 до коринтян 1:20</a>). 

Проте існують певні умови, які необхідно виконати, щоб отримати бажане. Якщо ми не готові повністю підкоритися Богові або наші прохання відображають лише егоїстичні, гріховні бажання, Господь не відповідатиме на наші молитви (див. <a class="verse" verse="Ісая 59:1, 2">Ісая 59:1, 2</a>). Важливою умовою для виконання наших прохань є наша готовність дотримуватися Божої волі та послух. «Усі Його [Бога] дари обіцяні на умові послуху» (Е. Уайт. Наочні уроки Христа, с. 145). Знаючи, що Бог щедрий, ми можемо сміливо приходити до Нього. «Якщо у своїх молитвах ми показуємо, що нічого не очікуємо від Господа, це не прославляє Його. Він бажає, щоб кожен віруючий наближався до престолу благодаті з відвагою й упевненістю» (Е. Уайт / Ознаки часу, 7 серпня 1901 року). 
