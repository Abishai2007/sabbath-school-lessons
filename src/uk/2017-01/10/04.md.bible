---
title: 'Підстава біблійної молитви: віра'
date: 07/03/2017
bible:
    -
        name: UKR.
        verses:
            'Від Марка 11:24': '<h3> <span>Від Марка 11:24</span></h3><p><span><sup>24 </sup>Через це говорю вам: Усе, чого ви в молитві попросите, вірте, що одержите, і сповниться вам.</span></p>'
            'До євреїв 11:11': '<h3> <span>До євреїв 11:11</span></h3><p><span><sup>11 </sup>Вірою й Сара сама дістала силу прийняти насіння, і породила понад час свого віку, бо вірним вважала Того, Хто обітницю дав.</span></p>'
            'До євреїв 11:1': '<h3> <span>До євреїв 11:1</span></h3><p><span><span>11 </span>А віра то підстава сподіваного, доказ небаченого.</span></p>'
            'До євреїв 6:18': '<h3> <span>До євреїв 6:18</span></h3><p><span><sup>18 </sup>щоб у двох тих незмінних речах, що в них не можна сказати неправди Богові, мали потіху міцну ми, хто прибіг прийняти надію, що лежить перед нами,</span></p>'
            'До євреїв 13:8': '<h3> <span>До євреїв 13:8</span></h3><p><span><sup>8 </sup>Ісус Христос учора, і сьогодні, і навіки Той Самий!</span></p>'
            'Від Луки 1:37': '<h3> <span>Від Луки 1:37</span></h3><p><span><sup>37 </sup>Бо для Бога нема неможливої жадної речі!</span></p>'
            'Якова 1:6-8': '<h3> <span>Якова 1:6-8</span></h3><p><span><sup>6 </sup>Але нехай просить із вірою, без жадного сумніву. Бо хто має сумнів, той подібний до морської хвилі, яку жене й кидає вітер.</span></p><p><span><sup>7 </sup>Нехай бо така людина не гадає, що дістане що від Господа.</span></p><p><span><sup>8 </sup>Двоєдушна людина непостійна на всіх дорогах своїх.</span></p>'

---

### Підстава біблійної молитви: віра 

`Прочитайте текст <a class="verse" verse="Від Марка 11:24">Від Марка 11:24</a>. Який інший елемент поруч із проханням згадує Ісус у зв’язку з молитвою?` 

Недостатньо тільки просити. У наших молитвах має міститися ще один важливий елемент – віра. У Посланні до євреїв сказано, що «без віри неможливо догодити Богові» (11:6). Коли ми схиляємо коліна перед Богом та розгортаємо Біблію на сторінці з тією чи іншою обітницею (усього їх понад три тисячі), а потім просимо Бога з простотою маленької дитини виконати Його обітницю нам на добро, ми повинні вірити, що Він зробить усе найкращим чином і свого часу. 

`Прочитайте уривок <a class="verse" verse="Якова 1:6-8">Якова 1:6-8</a>. Як тут змальована людина, котра відчуває нестачу віри? Чому віра є необхідною умовою для отримання обіцяних дарів?` 

Приходячи до Бога, ми повинні вірити, що Він є та нагороджує тих, хто шукає Його. Дієву молитву має супроводжувати віра не тільки в те, що Бог може відповісти, а й у те, що Він зробить це згідно зі Своєю Божественною волею. 

У Біблії віра пов’язана з довірою. Ми можемо довіряти комусь, тільки знаючи, що ця людина надійна. Сумніваючись у тому, що Бог виконає Свої обітниці, ми не можемо розраховувати отримати щось від Нього. Вірити – значить прийняти Бога в Його Слові. Це означає, що ми покладаємося на Господа і Його обітниці, навіть якщо наші почуття підказують нам зворотне. «Віра є підставою для надії, те, що переконує про речі, недоступні для споглядання» (<a class="verse" verse="До євреїв 11:1">До євреїв 11:1</a>). Віра покладається на Божі обітниці, оскільки ми довіряємо Його словам (<a class="verse" verse="До євреїв 11:11">До євреїв 11:11</a>). Віра знає, що «неможливо, аби Бог сказав неправду» (<a class="verse" verse="До євреїв 6:18">До євреїв 6:18</a>). Бог учора, сьогодні й навіки Той Самий (<a class="verse" verse="До євреїв 13:8">До євреїв 13:8</a>). Віра знає, що для Бога немає нічого неможливого (<a class="verse" verse="Від Луки 1:37">Від Луки 1:37</a>). 

Віра відчиняє двері Божественної скарбниці. За допомогою Святого Духа Бог спонукає серця чоловіків та жінок вірити Божому Слову, і через віру наші молитви приводять у рух руку Всемогутнього. 

`Що допомагає вам стати сильнішими у вірі? Яка риса характеру Ісуса допомагає вам здобути впевненість у Його готовності і здатності дарувати вам необхідну допомогу?` 
