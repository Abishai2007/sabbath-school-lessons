---
title: 'Молитва про Святого Духа'
date: 09/03/2017
bible:
    -
        name: UKR.
        verses:
            'До ефесян 3:16': '<h3> <span>До ефесян 3:16</span></h3><p><span><sup>16 </sup>щоб Він дав вам за багатством слави Своєї силою зміцнитися через Духа Його в чоловікові внутрішнім,</span></p>'
            'До ефесян 2:18': '<h3> <span>До ефесян 2:18</span></h3><p><span><sup>18 </sup>бо обоє Ним маємо приступ у Дусі однім до Отця.</span></p>'
            'Дії 2:38': '<h3> <span>Дії 2:38</span></h3><p><span><sup>38 </sup>А Петро до них каже: Покайтеся, і нехай же охриститься кожен із вас у Ім''я Ісуса Христа на відпущення ваших гріхів, і дара Духа Святого ви приймете!</span></p>'

---

### Молитва про Святого Духа 

`Прочитайте тексти <a class="verse" verse="До ефесян 3:16">До ефесян 3:16</a> та <a class="verse" verse="Дії 2:38">Дії 2:38</a>. Що вони повідомляють про отримання Святого Духа в нашому житті?` 

Можна молитися багато про що, однак у цей тривожний час ми найбільше потребуємо Святого Духа. Це найбільший дар, який може дати Ісус. Посилаючи Святого Духа, Отець не міг дати Своєму народові більше. Немає нічого, що можна було б додати до дару Святого Духа (зрештою, хіба можна додати щось до Самого Бога?). Завдяки Його служінню в нашому житті усі наші потреби задоволені. Благословення Святого Духа приносить із собою всі інші благословення. 

Однак існує одна серйозна перешкода – і це ми самі, адже часто не готові прийняти Святого Духа. 

Як і за днів новозавітної Церкви, сьогодні ми повинні розуміти, що спочатку маємо покаятися й повністю присвятити своє життя Ісусові. Так, тільки спонукання Святого Духа дозволяє нам зробити це. 

Коли ми відгукуємося на Його спонукання, то покаяння за гріх є першим плодом дії Святого Духа в нашому житті. У покорі й вірі нам необхідно визнати свої гріхи, щоб Він очистив нас від усякої неправди. Нам слід зрозуміти: як грішні істоти, ми потребуємо Бога та Його благодаті. Без Нього ми втрачені, мертві у своїх гріхах і приречені на вічну загибель. 

Таким чином у щирій молитві ми виконаємо умови, на яких Бог обіцяв дати нам Свого Святого Духа. Отже, усе, що нам потрібно зробити, – це просити Бога, і Він з радістю дарує нам Свого Духа. «Небесний Отець більш охоче бажає дати Святого Духа тим, хто просить у Нього, ніж земні батьки готові дати добрі дари своїм дітям» (Е. Уайт. Ви приймете силу, с. 284). 

Як і інші духовні дари, дар Святого Духа ніколи не був самоціллю. Він даний, аби прославити Ісуса, відтворити образ Христа в нашому житті, дарувати нам можливість служити братам і сестрам у збудуванні Тіла Христового, Церкви. Тому будь-яке поклоніння, спільне чи особисте, яке підносить Святого Духа над Ісусом Христом, є неправильним. Адже через Ісуса ми «маємо доступ до Отця в одному Дусі» (<a class="verse" verse="До ефесян 2:18">До ефесян 2:18</a>). 

`Чому дар Святого Духа є найбільшим даром з усіх, які Ісус міг дати нам? Чи пережили ви досвід участі Святого Духа у вашому житті? Яким було б ваше життя без цього дару?` 