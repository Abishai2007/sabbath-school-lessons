---
title: 'Святий Дух, Слово і молитва'
date: 04/03/2017
bible:
    -
        name: UKR.
        verses:
            'До римлян 8:26, 27': '<h3> <span>До римлян 8:26</span></h3><p><span><sup>26 </sup>Так само ж і Дух допомагає нам у наших немочах; бо ми не знаємо, про що маємо молитись, як належить, але Сам Дух заступається за нас невимовними зідханнями.</span></p><h3> <span>До римлян 8:27</span></h3><p><span><sup>27 </sup>А Той, Хто досліджує серця, знає, яка думка Духа, бо з волі Божої заступається за святих.</span></p>'
            '1 Івана 5:14,15': '<h3> <span>1 Івана 5:14</span></h3><p><span><sup>14 </sup>І оце та відвага, що ми маємо до Нього, що коли чого просимо згідно волі Його, то Він слухає нас.</span></p><h3> <span>1 Івана 5:15</span></h3><p><span><sup>15 </sup>А як знаємо, що Він слухає нас, чого тільки ми просимо, то знаємо, що одержуємо те, чого просимо від Нього.</span></p>'
            'До филипян 4:19': '<h3> <span>До филип''ян 4:19</span></h3><p><span><sup>19 </sup>А мій Бог нехай виповнить вашу всяку потребу за Своїм багатством у Славі, у Христі Ісусі.</span></p>'
            'Від Івана 15:7': '<h3> <span>Від Івана 15:7</span></h3><p><span><sup>7 </sup>Коли ж у Мені перебувати ви будете, а слова Мої позостануться в вас, то просіть, чого хочете, і станеться вам!</span></p>'
            'Від Матвія 7:7': '<h3> <span>Від Матвія 7:7</span></h3><p><span><sup>7 </sup>Просіть і буде вам дано, шукайте і знайдете, стукайте і відчинять вам;</span></p>'
            'Псалми 66:18': '<h3> <span>Псалми 66:18</span></h3><p><span><sup>18 </sup>Коли б беззаконня я бачив у серці своїм, то Господь не почув би мене,</span></p>'
            'Якова 1:6-8': '<h3> <span>Якова 1:6-8</span></h3><p><span><sup>6 </sup>Але нехай просить із вірою, без жадного сумніву. Бо хто має сумнів, той подібний до морської хвилі, яку жене й кидає вітер.</span></p><p><span><sup>7 </sup>Нехай бо така людина не гадає, що дістане що від Господа.</span></p><p><span><sup>8 </sup>Двоєдушна людина непостійна на всіх дорогах своїх.</span></p>'
            'Дії 2:38': '<h3> <span>Дії 2:38</span></h3><p><span><sup>38 </sup>А Петро до них каже: Покайтеся, і нехай же охриститься кожен із вас у Ім''я Ісуса Христа на відпущення ваших гріхів, і дара Духа Святого ви приймете!</span></p>'

---

### Святий Дух, Слово і молитва

### Біблійні тексти для дослідження: 
<a class="verse" verse="Від Івана 15:7">Від Івана 15:7</a>; <a class="verse" verse="Від Матвія 7:7">Від Матвія 7:7</a>; <a class="verse" verse="Псалми 66:18">Псалми 66:18</a>; <a class="verse" verse="Якова 1:6-8">Якова 1:6-8</a>; <a class="verse" verse="1 Івана 5:14,15">1 Івана 5:14,15</a>; <a class="verse" verse="Дії 2:38">Дії 2:38</a>. 

> <p>Пам’ятний текст</p> 
> «Отак і Дух допомагає нам у наших немочах; адже не знаємо, за що і як маємо молитися, але сам Дух заступається за нас невимовними зітханнями. А Той, Хто досліджує серця, знає, які бажання Духа, бо Він заступається за святих з Божої волі» (<a class="verse" verse="До римлян 8:26, 27">До римлян 8:26, 27</a>). 

Істинна духовність і молитва йдуть пліч-о-пліч. Справжнє духовне життя немислиме без ревної молитви. Однією з найбільших насущних потреб після потреби в покаянні є відродження нашого молитовного життя. Добра вістка полягає в тому, що навіть у наших молитвах ми не залишені без допомоги Святого Духа. Молитва наближає нас до Бога, Який підносить нас у Свою присутність. Молитва віри дає нам можливість жити Божими обітницями. Коли ми звертаємося до прекрасних обітниць, даних Богом у Його Слові, наше життя змінюється. Бог може надміру задовольнити всі наші потреби, згідно зі Своїм багатством (<a class="verse" verse="До филипян 4:19">До филипян 4:19</a>). Справжня молитва і справжня духовність завжди зосереджені на Богові, бо вкорінені в Його Слові. 

Ми не повинні будувати своє духовне життя на особистому мінливому досвіді та суб’єктивних відчуттях, а також вдаватися у своїх молитвах до сумнівних прийомів східної медитації. Навпаки, у своєму житті ми маємо керуватися Біблією та дотримуватися Божої волі, відкритої в Його Слові. Саме Святий Дух пробуджує в нас бажання шукати в молитві Божої присутності й підносити прохання один про одного. 