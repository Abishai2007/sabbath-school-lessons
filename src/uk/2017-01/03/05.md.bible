---
title: 'Божественна Діяльність Святого Духа'
date: 18/01/2017
bible:
    -
        name: UKR.
        verses:
            '2 Тимофію 3:16': '<h3> <span>2 Тимофію 3:16</span></h3><p><span><sup>16 </sup>Усе Писання Богом надхнене, і корисне до навчання, до докору, до направи, до виховання в праведності,</span></p>'
            'До римлян 8:11': '<h3> <span>До римлян 8:11</span></h3><p><span><sup>11 </sup>А коли живе в вас Дух Того, Хто воскресив Ісуса з мертвих, то Той, хто підняв Христа з мертвих, оживить і смертельні тіла ваші через Свого Духа, що живе в вас.</span></p>'
            'До римлян 8:2': '<h3> <span>До римлян 8:2</span></h3><p><span><sup>2 </sup>бо закон духа життя в Христі Ісусі визволив мене від закону гріха й смерти.</span></p>'
            'Дії 28:25-27': '<h3> <span>Дії 28:25-27</span></h3><p><span><sup>25 </sup>Вони між собою незгідні були й повиходили, як промовив Павло одне слово, що добре прорік Дух Святий отцям нашим через пророка Ісаю,</span></p><p><span><sup>26 </sup>промовляючи: Піди до народу цього та й скажи: Ви вухом почуєте, та розуміти не будете, дивитися будете оком, але не побачите!</span></p><p><span><sup>27 </sup>Затовстіло бо серце людей цих, тяжко чують на вуха вони, і зажмурили очі свої, щоб якось не побачити очима, і не почути вухами, і не зрозуміти їм серцем, і не навернутись, щоб Я їх уздоровив!</span></p>'
            '2 Петра 1:21': '<h3> <span>2 Петра 1:21</span></h3><p><span><sup>21 </sup>Бо пророцтва ніколи не було з волі людської, а звіщали його святі Божі мужі, проваджені Духом Святим.</span></p>'
            'Ісая 6:8-10': '<h3> <span>Ісая 6:8-10</span></h3><p><span><sup>8 </sup>І почув я голос Господа, що говорив: Кого Я пошлю, і хто піде для Нас? А я відказав: Ось я, пошли Ти мене!</span></p><p><span><sup>9 </sup>А Він проказав: Іди, і скажеш народові цьому: Ви будете чути постійно, та не зрозумієте, і будете бачити завжди, але не пізнаєте.</span></p><p><span><sup>10 </sup>Учини затужавілим серце народу цього, і тяжкими зроби його уші, а очі йому позаклеюй, щоб не бачив очима своїми, й ушима своїми не чув, і щоб не зрозумів своїм серцем, і не навернувся, і не був уздоровлений він!</span></p>'

---

### Божественна Діяльність Святого Духа 

Святий Дух виконує певне служіння, про яке Біблія повідомляє, що це – прерогатива лише Бога. Він бере активну участь як у Божественній справі Творіння, так і у відродженні грішників. 

`Прочитайте уривок Тита 3:4-6. Як Павло описує участь Святого Духа в процесі відродження людей?` 

Павло повідомляє про спільне служіння Святого Духа і «нашого Спасителя, Бога» (Тита 3:4), у контексті «купелі відродження» (хрещення) та нашого духовного оновлення (Тита 3:5). Дух Святий відроджує нас та оновлює наші серця. Він пробуджує в нас бажання йти за Христом. Як Дух життя (<a class="verse" verse="До римлян 8:2">До римлян 8:2</a>), Він освячує грішників та перетворює їхні характери. Дух Святий допомагає нам бути слухняними Ісусові Христу, Котрий спас нас. Тільки Божественна Особа здатна здійснювати такі дивовижні чудеса. 

`Порівняйте тексти <a class="verse" verse="Ісая 6:8-10">Ісая 6:8-10</a> та <a class="verse" verse="Дії 28:25-27">Дії 28:25-27</a>. Кого біблійні автори вважають здатним проголошувати Божественну вістку?` 

У деяких біблійних уривках містяться слова, які належать одночасно і Богові Отцеві, і Святому Духові. Саме Святий Дух надприродним чином надихнув авторів Священного Писання передати його нам (<a class="verse" verse="2 Петра 1:21">2 Петра 1:21</a>). В інших місцях Писання названо «богонатхненним» (<a class="verse" verse="2 Тимофію 3:16">2 Тимофію 3:16</a>). Передача Писання – це ще одне Божественне звершення Святого Духа. 

`Що сказано в тексті <a class="verse" verse="До римлян 8:11">До римлян 8:11</a> про Божественну природу Святого Духа?` 

У Біблії сказано, що Святий Дух воскресив Ісуса з мертвих і також воскресить нас. Тільки Бог може воскрешати людей з мертвих. Тому Святий Дух є Бог. 

`Які зміни нам необхідно зробити, щоб стати більш відкритими до керівництва Святого Духа? Які наші звички можуть перешкоджати Його керівництву в нашому житті?` 