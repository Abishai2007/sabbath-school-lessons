---
title: 'Мірило святості – божий закон'
date: 08/02/2017
bible:
    -
        name: UKR.
        verses:
            'Від Матвія 22:37-40': '<h3> <span>Від Матвія 22:37-40</span></h3><p><span><sup>37 </sup>Він же промовив йому: Люби Господа Бога свого всім серцем своїм, і всією душею своєю, і всією своєю думкою.</span></p><p><span><sup>38 </sup>Це найбільша й найперша заповідь.</span></p><p><span><sup>39 </sup>А друга однакова з нею: Люби свого ближнього, як самого себе.</span></p><p><span><sup>40 </sup>На двох оцих заповідях увесь Закон і Пророки стоять.</span></p>'
            'Від Матвія 5:17-19': '<h3> <span>Від Матвія 5:17-19</span></h3><p><span><sup>17 </sup>Не подумайте, ніби Я руйнувати Закон чи Пророків прийшов, Я не руйнувати прийшов, але виконати.</span></p><p><span><sup>18 </sup>Поправді ж кажу вам: доки небо й земля не минеться, ані йота єдина, ані жаден значок із Закону не минеться, аж поки не збудеться все.</span></p><p><span><sup>19 </sup>Хто ж порушить одну з найменших цих заповідей, та й людей так навчить, той буде найменшим у Царстві Небеснім; а хто виконає та й навчить, той стане великим у Царстві Небеснім.</span></p>'
            'Від Матвія 24:12': '<h3> <span>Від Матвія 24:12</span></h3><p><span><sup>12 </sup>І через розріст беззаконства любов багатьох охолоне.</span></p>'
            'До римлян 13:10': '<h3> <span>До римлян 13:10</span></h3><p><span><sup>10 </sup>Любов не чинить зла ближньому, тож любов виконання Закону.</span></p>'
            'До римлян 7:12': '<h3> <span>До римлян 7:12</span></h3><p><span><sup>12 </sup>Тому то Закон святий, і заповідь свята, і праведна, і добра.</span></p>'
            '1 Тимофію 1:8': '<h3> <span>1 Тимофію 1:8</span></h3><p><span><sup>8 </sup>А ми знаємо, що добрий Закон, коли хто законно вживає його,</span></p>'

---

### Мірило святості – божий закон 

Ми знаємо, що Бог закликає нас дотримуватися Його Закону. Виникає запитання: чому ми повинні виконувати Божий Закон, якщо не можемо ним спастися? Відповідь міститься в ідеї святості. 

`Прочитайте тексти <a class="verse" verse="До римлян 7:12">До римлян 7:12</a> та <a class="verse" verse="1 Тимофію 1:8">1 Тимофію 1:8</a>. Як апостол Павло характеризує Закон? Яким чином Закон відображає характер Бога?` 

Закон святий, праведний і добрий. Ці три якості характеризують тільки Самого Бога. Таким чином, Закон є проявом Божого характеру. 

Жити життям, наповненим Духом, означає жити згідно з Божим Законом. Закон – незмінне правило Його святості. Установлений Божим моральним Законом стандарт незмінний, як і Сам Бог. Ісус стверджував, що Закон не був скасований і кожна його навіть найменша деталь підлягає виконанню (<a class="verse" verse="Від Матвія 5:17-19">Від Матвія 5:17-19</a>). Виконання Закону – це не законництво, а прояв вірності. Закон не спасає нас і ніколи не зможе цього зробити. Закон ніколи не був шляхом до спасіння, натомість це шлях спасенних. Якщо можна так висловитися, Закон – це взуття, яке взула наша мандрівна любов та виявляє себе. Ісус передбачав, що «через поширення беззаконня охолоне любов багатьох» (<a class="verse" verse="Від Матвія 24:12">Від Матвія 24:12</a>). Любов холоне, коли Закон не шанують. 

`Прочитайте тексти <a class="verse" verse="До римлян 13:10">До римлян 13:10</a> та <a class="verse" verse="Від Матвія 22:37-40">Від Матвія 22:37-40</a>. Чому любов – це виконання Закону?` 

У той час як правило і норма святості – це Божий Закон, серцем святості є любов. Любов – це відповідь на спасенні дії Бога, і вона виявляється у вірності. Ви не можете бути хорошим учнем Ісуса, не будучи сумлінним люблячим виконавцем Закону. Хоч можливо без любові дотримуватися букви Закону, проте неможливо виявляти справжню любов без дотримання Закону. Справжня любов бажає бути вірною, вона не скасовує Закон, а виконує його.
 
`Чому Закон є виявом Божої любові до нас? Як взаємо- пов’язані любов і послух?`