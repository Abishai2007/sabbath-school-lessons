---
title: 'Святість Бога'
date: 05/02/2017
bible:
    -
        name: UKR.
        verses:
            'Від Івана 5:24; 6:47': '<h3> <span>Від Івана 5:24</span></h3><p><span><sup>24 </sup>Поправді, поправді кажу вам: Хто слухає слова Мого, і вірує в Того, Хто послав Мене, життя вічне той має, і на суд не приходить, але перейшов він від смерти в життя.</span></p><h3> <span>Від Івана 6:47</span></h3><p><span><sup>47 </sup>Поправді, поправді кажу Вам: Хто вірує в Мене, життя вічне той має.</span></p>'
            'Від Матвія 23:37': '<h3> <span>Від Матвія 23:37</span></h3><p><span><sup>37 </sup>Єрусалиме, Єрусалиме, що вбиваєш пророків та каменуєш посланих до тебе! Скільки разів Я хотів зібрати діти твої, як та квочка збирає під крила курчаток своїх, та ви не захотіли!</span></p>'
            '1 Петра 1:14-16': '<h3> <span>1 Петра 1:14-16</span></h3><p><span><sup>14 </sup>Як слухняні, не застосовуйтеся до попередніх пожадливостей вашого невідання,</span></p><p><span><sup>15 </sup>але за Святим, що покликав вас, будьте й самі святі в усім вашім поводженні,</span></p><p><span><sup>16 </sup>бо написано: Будьте святі, Я бо святий!</span></p>'
            'Від Луки 10:41': '<h3> <span>Від Луки 10:41</span></h3><p><span><sup>41 </sup>Господь же промовив у відповідь їй: Марто, Марто, турбуєшся й журишся ти про багато чого,</span></p>'
            'Єзекіїль 39:7': '<h3> <span>Єзекіїль 39:7</span></h3><p><span><sup>7 </sup>А Своє святе Ім''я розголошу посеред Мого народу Ізраїля, і більше не дам зневажити святе Моє Ймення, і народи пізнають, що Я Господь, Святий Ізраїлів!</span></p>'
            'Псалми 89:19': '<h3> <span>Псалми 89:19</span></h3><p><span><sup>19 </sup>(89-20) Тоді богобійним Своїм промовляв Ти в об''явленні та говорив: Я поклав допомогу на сильного, Я вибранця підніс із народу:</span></p>'
            'Єремія 51:5': '<h3> <span>Єремія 51:5</span></h3><p><span><sup>5 </sup>Бо Ізраїль та Юда не вдівець він по Бозі своєму, по Господу Саваоту, та наповнився край їхній гріхом проти Святого Ізраїлевого.</span></p>'
            'Ісая 40:25': '<h3> <span>Ісая 40:25</span></h3><p><span><sup>25 </sup>І до кого Мене прирівняєте, і йому буду рівний? говорить Святий.</span></p>'
            'Ісая 6:3': '<h3> <span>Ісая 6:3</span></h3><p><span><sup>3 </sup>І кликав один до одного й говорив: Свят, свят, свят Господь Саваот, уся земля повна слави Його!</span></p>'

---

### Святість Бога 

`Прочитайте уривок <a class="verse" verse="1 Петра 1:14-16">1 Петра 1:14-16</a>. Чому основною мотивацією до святості є сам факт існування Бога? Що спонукає вас жити святим життям? Що означає Божа святість?` 

Сьогодні популярно наголошувати на любові Бога, ігноруючи Його святість. Хоч Бог є любов, проте святість частіше співвідноситься з Ім’ям Божим у Біблії, ніж будь-яка інша якість (див. <a class="verse" verse="Псалми 89:19">Псалми 89:19</a>; <a class="verse" verse="Ісая 40:25">Ісая 40:25</a>; <a class="verse" verse="Єремія 51:5">Єремія 51:5</a>; <a class="verse" verse="Єзекіїль 39:7">Єзекіїль 39:7</a>; Об’явл. 4:8). Святість характеризує чистоту й моральну досконалість Його характеру. Святість Господа означає, що Він добрий і повністю вільний від зла. Святість Бога виявляється в досконалості всіх інших Його якостей. 

Якби Бог володів усемогутністю, усезнанням та всюдисущістю, але не мав досконалої святості, Він був би Особою, Котрої ми справедливо жахалися б. Натомість Він є Богом, гідним любові. 

Сила, милість, мудрість і любов Бога – святі. Святість – глибоко особиста якість Бога, вона визначає Його сутність. Заперечувати чистоту Божої святої природи настільки ж злочинно, як і заперечувати Його існування. 

Святість Бога означає, що Він відокремлений від гріха і повністю присвячений здійсненню добра, утіленням якого є. Іншими словами, святість визначає як якість відносин, так і моральне обличчя. Вона означає відокремлення від гріха та цілковиту відданість Божій славі. 

У текстах <a class="verse" verse="Ісая 6:3">Ісая 6:3</a> й Об’явл. 4:8 про Бога сказано: «Свят, свят, свят». Коли біблійні автори хотіли підкреслити важливість якоїсь ідеї, вони повторювали слово кілька разів, аби привернути нашу увагу до цієї ідеї. Ісус наголошував на важливі твердження, повторюючи слова: «Знову й знову» (<a class="verse" verse="Від Івана 5:24; 6:47">Від Івана 5:24; 6:47</a>) або «Єрусалиме, Єрусалиме» (<a class="verse" verse="Від Матвія 23:37">Від Матвія 23:37</a>). В особливо важливих випадках Він двічі називає ім’я людини, як, наприклад, у випадку з Мартою (див. <a class="verse" verse="Від Луки 10:41">Від Луки 10:41</a>). З усіх якостей Бога тільки Його святість згадується тричі поспіль. Це вказує на її першорядне значення. Бог воістину святий. Він чистий і добрий. 

`Наскільки ви злякалися б, якби наш усемогутній Бог і Творець не був святим та люблячим? Що ваша відповідь говорить про те, чому ми маємо бути надзвичайно вдячні Богові за Його святість і любов?` 