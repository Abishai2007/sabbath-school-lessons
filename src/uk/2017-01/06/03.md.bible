---
title: 'Природа Святості'
date: 06/02/2017
bible:
    -
        name: UKR.
        verses:
            'До галатів 5:16, 22, 25': '<h3> <span>До галатів 5:16</span></h3><p><span><sup>16 </sup>І кажу: ходіть за духом, і не вчините пожадливости тіла,</span></p><h3> <span>До галатів 5:22</span></h3><p><span><sup>22 </sup>А плід духа: любов, радість, мир, довготерпіння, добрість, милосердя, віра,</span></p><h3> <span>До галатів 5:25</span></h3><p><span><sup>25 </sup>Коли духом живемо, то й духом ходімо!</span></p>'
            'До ефесян 1:4; 5:25-27': '<h3> <span>До ефесян 1:4</span></h3><p><span><sup>4 </sup>так як вибрав у Ньому Він нас перше заложення світу, щоб були перед Ним ми святі й непорочні, у любові,</span></p><h3> <span>До ефесян 5:25-27</span></h3><p><span><sup>25 </sup>Чоловіки, любіть своїх дружин, як і Христос полюбив Церкву, і віддав за неї Себе,</span></p><p><span><sup>26 </sup>щоб її освятити, очистивши водяним купелем у слові,</span></p><p><span><sup>27 </sup>щоб поставити її Собі славною Церквою, що не має плями чи вади, чи чогось такого, але щоб була свята й непорочна!</span></p>'
            '1 до коринтян 1:2': '<h3> <span>1 до коринтян 1:2</span></h3><p><span><sup>2 </sup>Божій Церкві, що в Коринті, посвяченим у Христі Ісусі, покликаним святим, зо всіма, що на всякому місті прикликають Ім''я Господа нашого Ісуса Христа, їхнього і нашого,</span></p>'
            'До євреїв 12:14': '<h3> <span>До євреїв 12:14</span></h3><p><span><sup>14 </sup>Пильнуйте про мир зо всіма, і про святість, без якої ніхто не побачить Господа.</span></p>'

---

### Природа Святості 

«Чим ближче ви до Ісуса, тим більше вад зауважуватимете у власному характері, адже ваш духовний зір загострюється. Порівняно з Його досконалістю ваші хиби стають помітнішими. Це є доказом того, що підступи сатани втратили силу, натомість животворний вплив Божого Духа пробуджує вас» (Е. Уайт. Дорога до Христа, с. 64, 65). 

`Прочитайте тексти <a class="verse" verse="До ефесян 1:4; 5:25-27">До ефесян 1:4; 5:25-27</a>; <a class="verse" verse="До євреїв 12:14">До євреїв 12:14</a>. Яким є задум Бога щодо Його народу і Церкви?` 

Святість – це і дар, і повеління Бога. Тому ми повинні молитися про неї та прагнути щодня виявляти її. Святість – плід Духа, який відображається в нашому житті в міру того, як ми щодня ходимо в Дусі із Христом (<a class="verse" verse="До галатів 5:16, 22, 25">До галатів 5:16, 22, 25</a>). Синонім святості – христоподібність. Це означає, що ми належимо Ісусові й живемо як Його слухняні, віддані діти, дедалі більше перетворюючись на Його подобу. З одного боку, святість означає відокремлення людини для особливого служіння Богові. З іншого боку, святість також передбачає наявність певних моральних і духовних якостей, таких як справедливість та непорочність. У житті людини мають бути присутні обидва аспекти святості. 

У Новому Завіті віруючі названі святими через їхні унікальні взаємовідносини з Ісусом та особливе призначення. Святість не робить їх етично досконалими й безгрішними, проте змінює їх настільки, що вони стають здатними жити чистим, святим життям (пор. <a class="verse" verse="1 до коринтян 1:2">1 до коринтян 1:2</a>, де Павло називає святими коринтян, яких аж ніяк не назвеш безгрішними й досконалими). Апостол закликає віруючих прагнути до святості, без якої ніхто не побачить Господа (<a class="verse" verse="До євреїв 12:14">До євреїв 12:14</a>). Бог приймає кожного віруючого таким, яким він є, а потім починається процес освячення, а цей процес – справа цілого життя. Ми не повинні зупинятися у своєму розвитку, доки не уподібнимося до досконалого образу Того, Хто спас нас. 

`Яка різниця між поняттями «бути святим» і «прагнути до святості»? Яким буде наше прагнення до святості, якщо ми усвідомлюємо, що вже належимо Богові та прийняті Ним завдяки жертві Ісуса?` 