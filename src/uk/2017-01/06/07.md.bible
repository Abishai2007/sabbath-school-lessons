---
title: 'Для подальшого дослідження'
date: 10/02/2017
bible:
    -
        name: UKR.
        verses:
            'До євреїв 8:8, 10': '<h3> <span>До євреїв 8:8</span></h3><p><span><sup>8 </sup>Бо їм докоряючи, каже: Ото дні надходять, говорить Господь, коли з домом Ізраїля й з Юдиним домом Я складу Заповіта Нового,</span></p><h3> <span>До євреїв 8:10</span></h3><p><span><sup>10 </sup>Оце Заповіт, що його Я складу по тих днях із домом Ізраїлевим, говорить Господь: Покладу Я Закони Свої в їхні думки, і на їхніх серцях напишу їх, і буду їм Богом, вони ж будуть народом Моїм!</span></p>'
            'До євреїв 12:10': '<h3> <span>До євреїв 12:10</span></h3><p><span><sup>10 </sup>Ті нас за короткого часу карали, як їм до вподоби було, Цей же на користь, щоб ми стали учасниками Його святости.</span></p>'
            'Левит 19:2': '<h3> <span>Левит 19:2</span></h3><p><span><sup>2 </sup>Промовляй до всієї громади Ізраїлевих синів, та й скажеш їм: Будьте святі, бо святий Я, Господь, Бог ваш!</span></p>'

---

#### Для подальшого дослідження: 

Прочитайте розділ «Подібно до закваски» із книги Еллен Уайт «Наочні уроки Христа» (с. 95-102). 

Як ми можемо збагнути Божу святість, якщо наша природа грішна й зіпсована, а Його – абсолютно свята? Унаслідок Своєї святості Бог відокремлений від світу гріха і смерті, у якому ми живемо. Проте добра вістка полягає в тому, що Бог дає нам можливість долучитися до Його святості. Це передбачено заповітом, який ми укладаємо з Ним. «Промовляй до всієї громади Ізраїлевих синів, та й скажеш їм: Будьте святі, бо святий Я, – Господь, Бог ваш!» (<a class="verse" verse="Левит 19:2">Левит 19:2</a>). У Посланні до євреїв також сказано: «Ось надходять дні, – мовить Господь, – коли з домом Ізраїля і з домом Юди Я укладу Новий Завіт… Ось Завіт, який Я укладу з домом Ізраїля по тих днях, – говорить Господь, – Мої Закони Я вкладу в їхній розум, напишу їх на їхніх серцях і буду для них Богом, а вони будуть для Мене народом» (<a class="verse" verse="До євреїв 8:8, 10">До євреїв 8:8, 10</a>). У цих текстах ми можемо побачити взаємозв’язок між святістю, заповітом і Законом. Ми не можемо бути святими без послуху Божому Закону. Але ми виконуємо Його Закон тільки тоді, коли Дух Святий напише цей Закон у наших серцях і розумах. Ми маємо священну перевагу «стали учасниками Його святості» (<a class="verse" verse="До євреїв 12:10">До євреїв 12:10</a>), і цю участь виявляємо через добровільний послух Його Закону. 
 
#### Питання для обговорення: 

`Поділіться своїми відповідями на запитання в кінці матеріалу за вівторок: «Як здобути обіцяну Біблією перемогу над гріхом?».` 

`Як зрозуміти, що Закон Божий записаний у наших серцях і розумах? Чим він відрізняється від Закону, закарбованого на кам’яних скрижалях?` 

`Коли ви роздумуєте про Божу святість, які асоціації виникають у вашому розумі? Поділіться в класі своїми думками про Божу святість. Що Ісус відкрив нам про неї?` 

`Що є основою нашої святості? Як можна досягти святості?` 

`У матеріалі за середу зазначалося: «Закон не спасає нас і ніколи не зможе цього зробити. Закон ніколи не був шляхом до спасіння. Натомість це шлях спасенних». Як розуміння цього питання допомагає нам усвідомити роль Закону в житті християн, яких освячує Святий Дух?` 