---
title: 'Святий Дух об’єднує церкву у вірі і вченні'
date: 01/03/2017
bible:
    -
        name: UKR.
        verses:
            'До ефесян 4:5, 6': '<h3> <span>До ефесян 4:5</span></h3><p><span><sup>5 </sup>Один Господь, одна віра, одне хрищення,</span></p><h3> <span>До ефесян 4:6</span></h3><p><span><sup>6 </sup>один Бог і Отець усіх, що Він над усіма, і через усіх, і в усіх.</span></p>'
            'До римлян 12:18': '<h3> <span>До римлян 12:18</span></h3><p><span><sup>18 </sup>Коли можливо, якщо це залежить від вас, живіть у мирі зо всіма людьми!</span></p>'

---

### Святий Дух об’єднує церкву у вірі і вченні 

`«Один Господь, одна віра, одне хрещення, один Бог і Отець усіх, Який над усіма, і через усіх, і в усіх нас» (<a class="verse" verse="До ефесян 4:5, 6">До ефесян 4:5, 6</a>). Що Павло говорить тут про єдність та її джерело?` 

Єдності у вірі та вченні можна досягнути лише в покорі Слову Божому. Господь, Котрий учора, сьогодні і навіки Той Самий, створює духовний зв’язок із кожним віруючим. Нове народження під впливом Святого Духа та послух Божому Слову, викликаний тим же Духом, приводить до єдності віри й учення, а ця єдність долає всі соціальні й культурні відмінності. 

Хоч ми покликані підкорятися Божому Слову та робити все можливе, аби зберігати мир з усіма (див. <a class="verse" verse="До римлян 12:18">До римлян 12:18</a>), однак самі по собі як церковна організація ми не здатні забезпечити богословську єдність або єдність мети. Адже єдність – це не стільки результат проведеної роботи, скільки дар Святого Духа, Котрий працює в житті кожного віруючого та в житті Церкви. 

Богословська основа єдності – Боже Слово. Будь-яке звернення до Духа в обхід Слова може призвести до сумнівних учень та дій. Водночас будь-яке звернення до написаного Божого Слова без Святого Духа робить Писання сухим та безплідним. Бо є тільки один Господь та одна віра, які приводять до одного хрещення. Тільки за допомогою щирого послуху Божому Слову ми зможемо досягти єдності в нашій Церкві. А якщо немає єдності у вірі й ученні, то не буде єдності і в місії. 

«У нас один Господь, одна віра, одне хрещення. Євангеліє Христа необхідно донести до всіх верств, усіх народів, мов і племен. Вплив Євангелія має об’єднати їх в одне велике братство. У нас є лише один Взірець, Який ми повинні наслідувати у формуванні характеру. І коли всі матимемо характер Христа, ми будемо перебувати в повній гармонії, національності зіллються в Ісусі Христі; вони будуть єдині в думках, судженнях, словах та в один голос прославлятимуть Бога» (Е. Уайт. Наше вище покликання, с. 171). 

`Проаналізуйте наведене вище висловлювання Еллен Уайт. Незважаючи на те, що роблять або думають інші, запитайте себе: «Що я можу зробити, аби допомогти Церкві досягти єдності?»` 
