---
title: 'Не вгашайте Святого Духа'
date: 15/03/2017
bible:
    -
        name: UKR.
        verses:
            '1 до солунян 5:19-21': '<h3> <span>1 до солунян 5:19-21</span></h3><p><span><sup>19 </sup>Духа не вгашайте!</span></p><p><span><sup>20 </sup>Не гордуйте пророцтвами!</span></p><p><span><sup>21 </sup>Усе досліджуючи, тримайтеся доброго!</span></p>'
            '1 до солунян 4:7, 8': '<h3> <span>1 до солунян 4:7</span></h3><p><span><sup>7 </sup>Бо покликав нас Бог не на нечистість, але на освячення.</span></p><h3> <span>1 до солунян 4:8</span></h3><p><span><sup>8 </sup>Отож, хто оце відкидає, зневажає не людину, а Бога, що нам також дав Свого Духа Святого.</span></p>'
            '1 до солунян 5:19': '<h3> <span>1 до солунян 5:19</span></h3><p><span><sup>19 </sup>Духа не вгашайте!</span></p>'
            '1 до солунян 5:20': '<h3> <span>1 до солунян 5:20</span></h3><p><span><sup>20 </sup>Не гордуйте пророцтвами!</span></p>'
            '1 до солунян 5:21': '<h3> <span>1 до солунян 5:21</span></h3><p><span><sup>21 </sup>Усе досліджуючи, тримайтеся доброго!</span></p>'
            'До галатів 5:25': '<h3> <span>До галатів 5:25</span></h3><p><span><sup>25 </sup>Коли духом живемо, то й духом ходімо!</span></p>'
            'До ефесян 6:16': '<h3> <span>До ефесян 6:16</span></h3><p><span><sup>16 </sup>А найбільш над усе візьміть щита віри, яким зможете погасити всі огненні стріли лукавого.</span></p>'
            'Псалми 119:105': '<h3> <span>Псалми 119:105</span></h3><p><span><sup>105 </sup>Для моєї ноги Твоє слово світильник, то світло для стежки моєї.</span></p>'

---

### Не вгашайте Святого Духа

`Прочитайте уривок <a class="verse" verse="1 до солунян 5:19-21">1 до солунян 5:19-21</a>. Як можна вгашати Святого Духа?` 

Дієслово «гасити» наводить на думку про пожежу. Однокорінне грецьке слово зустрічається в текстах <a class="verse" verse="1 до солунян 5:19">1 до солунян 5:19</a> та <a class="verse" verse="До ефесян 6:16">До ефесян 6:16</a>. Ці вірші нагадують нам, що Святий Дух подібний до вогню, який ми можемо загасити. Нам необхідно усвідомлювати, що Дух Святий виконує дві важливі функції: викриває гріх та дарує силу перемагати гріх. Обидві дії тісно пов’язані з освяченням. 

За допомогою Божого Слова Дух дає нам необхідні для святого життя знання, а завдяки Своїй силі Він дарує нам можливість змінити своє життя відповідно до цих знань. Якщо ми не бажаємо вгасити Духа, то не повинні нехтувати пророцтвами (див. <a class="verse" verse="1 до солунян 5:20">1 до солунян 5:20</a>). Павло просить віруючих солунян не нехтувати пророчими настановами, але при цьому закликає їх розрізняти духів (див. <a class="verse" verse="1 до солунян 5:21">1 до солунян 5:21</a>). Хоч нам слід бути відкритими для впливу Святого Духа в житті громади та не вгашати Його, проте ми також потребуємо проникливості, оскільки хибні вчення і лжепророки продовжуватимуть непокоїти Церкву. 

Не всі духи є добрими. Слово Боже – світильник для наших ніг та світло для нашої стежки (<a class="verse" verse="Псалми 119:105">Псалми 119:105</a>). Біблія – це критерій перевірки нових пророцтв. У стародавні часи світильником слугував факел, освітлюючи вночі шлях мандрівникам. Біблія навчає нас, як потрібно ходити духом (<a class="verse" verse="До галатів 5:25">До галатів 5:25</a>). Це стає можливим, якщо ми дотримуємося вчення Божого Слова та підкоряємося настановам Святого Духа, Котрий показує нам правильний шлях у житті. 

Багато людей, котрі заявляють про свою віру в Біблію як Слово Боже, інтерпретують її таким чином, що позбавляють Писання авторитету й життєдайної сили, необхідних для зміни життя. Крім того, якщо ми нехтуємо Божим Словом, ставимося до нього з неповагою або не поспішаємо застосовувати його настанови у своєму житті, то гасимо цей світильник, дарований для того, щоб нам не заблукати і досягти успіху в добрих ділах. 

`Прочитайте уривок <a class="verse" verse="1 до солунян 4:7, 8">1 до солунян 4:7, 8</a>. Що означає бути покликаними «до освячення»? У яких сферах життя ми маємо діяти як народ, покликаний «до освячення»?` 
