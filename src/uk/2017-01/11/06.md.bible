---
title: 'Хула на Святого Духа'
date: 16/03/2017
bible:
    -
        name: UKR.
        verses:
            'Від Матвія 12:31, 32': '<h3> <span>Від Матвія 12:31</span></h3><p><span><sup>31 </sup>Тому то кажу вам: усякий гріх, навіть богозневага, проститься людям, але богозневага на Духа не проститься!</span></p><h3> <span>Від Матвія 12:32</span></h3><p><span><sup>32 </sup>І як скаже хто слово на Людського Сина, то йому проститься те; а коли скаже проти Духа Святого, не проститься того йому ані в цім віці, ані в майбутнім!</span></p>'
            'Від Марка 3:28, 29': '<h3> <span>Від Марка 3:28</span></h3><p><span><sup>28 </sup>Поправді кажу вам, що простяться людським синам усі прогріхи та богозневаги, хоч би як вони богозневажали.</span></p><h3> <span>Від Марка 3:29</span></h3><p><span><sup>29 </sup>Але, хто богозневажить Духа Святого, повіки йому не відпуститься, але гріху вічному він підпадає.</span></p>'
            'Від Луки 12:10': '<h3> <span>Від Луки 12:10</span></h3><p><span><sup>10 </sup>І кожному, хто скаже слово на Людського Сина, йому проститься; а хто зневажатиме Духа Святого, не проститься.</span></p>'
            'До римлян 8:14': '<h3> <span>До римлян 8:14</span></h3><p><span><sup>14 </sup>Бо всі, хто водиться Духом Божим, вони сини Божі;</span></p>'
            '1 Івана 5:3': '<h3> <span>1 Івана 5:3</span></h3><p><span><sup>3 </sup>Бо то любов Божа, щоб ми додержували Його заповіді, Його ж заповіді не тяжкі.</span></p>'

---

### Хула на Святого Духа 

`Прочитайте <a class="verse" verse="Від Марка 3:28, 29">Від Марка 3:28, 29</a>; <a class="verse" verse="Від Луки 12:10">Від Луки 12:10</a>; <a class="verse" verse="Від Матвія 12:31, 32">Від Матвія 12:31, 32</a>. Якщо можна простити всі гріхи та богозневагу, то чого простити не можна?` 

Мабуть, жоден гріх не викликав серед християн більшої невизначеності і тривоги та не був настільки незрозумілим, як хула на Святого Духа. Деякі вважають, що Ісус має на увазі конкретні особливо тяжкі гріхи. Нам необхідно пам’ятати, що в очах Божих усі гріхи огидні, хоч деякі можуть мати більш серйозні наслідки, ніж інші. Але що мав на увазі Ісус, коли говорив про непростимий гріх? 

Насправді жоден з наведених текстів не стверджує, що цей гріх не може бути прощений; вони підкреслюють, що він не буде прощений. Ще раз наголосимо: діяльність Святого Духа полягає в тому, аби приводити грішників до усвідомлення свого гріха та пробудити в них бажання прийняти Ісуса – Єдиного, Хто прощає гріхи. Тому хула на Духа Святого – це свідома вперта відмова від спасенної праці Ісуса. Так відбувається, коли людина навмисно вперто опирається свідченням Святого Духа про Христа, Його спасіння і благодать. 

Ісус не говорить про людину, яка промовляє кілька наклепницьких слів. Хула на Духа Святого відбувається в умовах запеклого невірства й відкритої ворожості щодо Ісуса. Хула на Духа Святого – це не одиничний епізод, а безповоротний спосіб життя. 

«Замість того аби прийняти запропоновані їм докази й визнати в діях Христа небесне світло, вони [фарисеї] продовжували дотримуватися своїх недобрих думок і стверджували, що Він здійснював Свої чудові діла з допомогою диявола. Це був гріх проти Святого Духа» (Е. Уайт. Loma Linda Messages, p. 156). 

Коли людське серце запекло протидіє Богові, свідомо відмовляючись віддати Ісусові належне, воно кам’яніє та не визнає істинного свідчення Святого Духа про спасенну Божу жертву в Особі Ісуса Христа. Такий гріх робить прощення неможливим, але не тому, що Бог безсилий або не бажає прощати, а тому, що людина неспроможна визнати свій гріх. Вона відмовляється прийняти прощення, дароване через Ісуса. Таке ставлення, звичайно ж, має вічні наслідки. 

`Як нам переконатися в тому, що ми не опираємося Богові та Святому Духові? (Див., наприклад, <a class="verse" verse="1 Івана 5:3">1 Івана 5:3</a> та <a class="verse" verse="До римлян 8:14">До римлян 8:14</a>).` 
