---
title: 'Опір Святому Духові'
date: 12/03/2017
bible:
    -
        name: UKR.
        verses:
            'До євреїв 10:24, 25': '<h3> <span>До євреїв 10:24</span></h3><p><span><sup>24 </sup>І уважаймо один за одним для заохоти до любови й до добрих учинків.</span></p><h3> <span>До євреїв 10:25</span></h3><p><span><sup>25 </sup>Не кидаймо збору свого, як то звичай у деяких, але заохочуймося, і тим більше, скільки більше ви бачите, що зближається день той.</span></p>'
            'Вихід 33:3': '<h3> <span>Вихід 33:3</span></h3><p><span><sup>3 </sup>до Краю, що тече молоком та медом, бо Я не піду серед тебе, бо ти народ твердошиїй, щоб Я не вигубив тебе в дорозі.</span></p>'
            'Дії 7:51': '<h3> <span>Дії 7:51</span></h3><p><span><sup>51 </sup>О ви, твердошиї, люди серця й вух необрізаних! Ви завжди противитесь Духові Святому, як ваші батьки, так і ви!</span></p>'

---

### Опір Святому Духові 

`Прочитайте текст <a class="verse" verse="Дії 7:51">Дії 7:51</a>. Яке застереження міститься в цих віршах та чи актуальне воно сьогодні для нас?` 

Існує низка гріхів, які названі в Писанні гріхами проти Святого Духа. Чимало з них здійснюється на індивідуальному рівні. Проте на підставі тексту <a class="verse" verse="Дії 7:51">Дії 7:51</a> можна дійти висновку, що буває й колективний опір Святому Духові. Степан каже, що його обвинувачі такі ж твердошиї, як і ізраїльтяни, котрі поклонялися золотому теляті (<a class="verse" verse="Вихід 33:3">Вихід 33:3</a>). Вони опиралися впливу Святого Духа, бо відмовлялися слухати настанови, які Святий Дух намагався закарбувати в їхніх серцях через Божих пророків. Таке відкидання Бога та Його плану зрештою призвело деяких до відкидання Господа Ісуса Христа. Замість того щоб іти за Ісусом, вони замінили послух живому Божому Слову показним поклонінням. 

Дивовижно, що слабкі людські істоти, створені Богом та залежні від Нього, здатні протистояти впливові Святого Духа і врешті-решт відкинути Божу благодать. Володіючи Божественною силою, Дух не змушує нас прийняти Його. Він поважає наш вибір та свободу волі. 

Якби Бог бажав примусити нас бути слухняними, Він міг зробити це в Едемі з Адамом і Євою, звільнивши тим самим увесь світ від проблеми гріха! Однак Бог створив нас вільними істотами, з правом робити свідомий моральний вибір на користь життя або смерті, добра або зла. Який священний дорогоцінний дар був запропонований кожному з нас! 

Хоч кожна людина несе відповідальність за власні рішення, ми також несемо колективну відповідальність. Тому маємо заохочувати один одного залишатися вірними, коритися Слову Божому і мати близькі взаємовідносини з Ісусом (<a class="verse" verse="До євреїв 10:24, 25">До євреїв 10:24, 25</a>). Якщо сьогодні ми опираємося Божому Слову та не приймаємо послань Його пророків, значить опираємося впливу Святого Духа. 

Так просто озиратися назад на стародавній Ізраїль, судити й критикувати чужі помилки! А як щодо наших помилкових рішень? Що б ви відчули, якби вони були віддані такому ж розголосу, як і злочини стародавніх ізраїльтян? 

`Як ми можемо допомогти іншим виявляти любов і добрі діла? Наскільки ви відповідальні за духовне зростання своїх братів і сестер?` 
