---
title: Урок
date: 23/03/2017
bible:
    -
        name: UKR.
        verses:
            'До римлян 5:4, 5; 15:13': '<h3> <span>До римлян 5:4</span></h3><p><span><sup>4 </sup>а терпеливість досвід, а досвід надію,</span></p><h3> <span>До римлян 5:5</span></h3><p><span><sup>5 </sup>а надія не засоромить, бо любов Божа вилилася в наші серця Святим Духом, даним нам.</span></p><h3> <span>До римлян 15:13</span></h3><p><span><sup>13 </sup>Бог же надії нехай вас наповнить усякою радістю й миром у вірі, щоб ви збагатились надією, силою Духа Святого!</span></p>'
            '1 до коринтян 13:13': '<h3> <span>1 до коринтян 13:13</span></h3><p><span><sup>13 </sup>А тепер залишаються віра, надія, любов, оці три. А найбільша між ними любов!</span></p>'
            'Псалми 31:25': ""

---

### Святий Дух і надія 

`Прочитайте тексти <a class="verse" verse="До римлян 5:4, 5; 15:13">До римлян 5:4, 5; 15:13</a>; <a class="verse" verse="1 до коринтян 13:13">1 до коринтян 13:13</a>. Як любов і надія пов’язані між собою? Які інструменти використовує Святий Дух, даруючи нам любов і надію?` 

Святий Дух наповнює наші серця Божою любов’ю. Він з’єднує нас із Богом і робить так, аби Божа любов перебувала в нас. Вічна незмінна любов Бога – причина й основа нашої надії. Без любові не було б жодної надії. Тільки любов Господа породжує надію. Оскільки любов Бога поєднується з Його вірністю, ми маємо чудову надію на те, що Він прийде нас і забере до Себе додому. 

`Прочитайте <a class="verse" verse="Псалми 31:25">Псалми 31:25</a>. Як на нас впливає надія?` 

Надія окрилює, дарує нові сили, спонукає співати й радіти. Надія має величезне значення для життя. Чи може життя мати мету, якщо немає надії? 

Однак мати надію – це не те ж саме, що бути оптимістом. Оптиміст просто чекає покращення в погоді, економіці, навчанні, матеріальному становищі і т. п. Надія – це не сліпий оптимізм. Вона ґрунтується на вірності Бога й обітницях, дарованих Ним у минулому. Людина, яка має надію, знає, що Бог виконає Свої обіцянки, бо Він вірний і правдивий. Бог довів, що на Нього можна покластися. Наша надія ґрунтується на Його незмінності й істинності.

Звичайно, основою нашої надії є смерть Ісуса на хресті. Споглядаючи хрест, ми бачимо найсильніший доказ любові Бога до нас. Христос, померши за нас на хресті, дав нам і всьому Всесвіту найбільше об’явлення Божого характеру. Таким чином, ми, грішні смертні істоти в безмежному космосі, можемо знайти надію, закорінену не в нас самих, не в особистих досягненнях, а в нашому Бозі, Котрий явив Себе на хресті. 

`Яким чином надія на Другий прихід Христа ґрунтується на вірних Божих обітницях? Як ця надія впливає на наше життя? Як наше життя може відображати надію замість відчаю?` 