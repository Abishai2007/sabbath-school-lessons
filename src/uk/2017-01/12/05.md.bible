---
title: 'Упевненість у спасінні'
date: 22/03/2017
bible:
    -
        name: UKR.
        verses:
            '1 до коринтян 15:51-54': '<h3> <span>1 до коринтян 15:51-54</span></h3><p><span><sup>51 </sup>Ось кажу я вам таємницю: не всі ми заснемо, та всі перемінимось,</span></p><p><span><sup>52 </sup>раптом, як оком змигнути, при останній сурмі: бо засурмить вона і мертві воскреснуть, а ми перемінимось!...</span></p><p><span><sup>53 </sup>Мусить бо тлінне оце зодягнутись в нетління, а смертне оце зодягтися в безсмертя.</span></p><p><span><sup>54 </sup>А коли оце тлінне в нетління зодягнеться, і оце смертне в безсмертя зодягнеться, тоді збудеться слово написане: Поглинута смерть перемогою!</span></p>'
            '2 до коринтян 5: 5': '<h3> <span>2 до коринтян 5:5</span></h3><p><span><sup>5 </sup>А Той, Хто на це саме й створив нас, то Бог, що й дав нам завдаток Духа.</span></p>'
            'До ефесян 1:13, 14': '<h3> <span>До ефесян 1:13</span></h3><p><span><sup>13 </sup>У Ньому й ви, як почули були слово істини, Євангелію спасіння свого, та в Нього й увірували, запечатані стали Святим Духом обітниці,</span></p><h3> <span>До ефесян 1:14</span></h3><p><span><sup>14 </sup>Який є завдаток нашого спадку, на викуп здобутого, на хвалу Його слави!</span></p>'
            'До римлян 8:15-17': '<h3> <span>До римлян 8:15-17</span></h3><p><span><sup>15 </sup>бо не взяли ви духа неволі знов на страх, але взяли ви Духа синівства, що через Нього кличемо: Авва, Отче!</span></p><p><span><sup>16 </sup>Сам Цей Дух свідчить разом із духом нашим, що ми діти Божі.</span></p><p><span><sup>17 </sup>А коли діти, то й спадкоємці, спадкоємці ж Божі, а співспадкоємці Христові, коли тільки разом із Ним ми терпимо, щоб разом із Ним і прославитись.</span></p>'
            '1 Івана 5:12, 13': '<h3> <span>1 Івана 5:12</span></h3><p><span><sup>12 </sup>Хто має Сина, той має життя; хто не має Сина Божого, той не має життя.</span></p><h3> <span>1 Івана 5:13</span></h3><p><span><sup>13 </sup>Оце написав я до вас, що віруєте в Ім''я Божого Сина, щоб ви знали, що ви віруючи в Ім''я Божого Сина, маєте вічне життя.</span></p>'
            'Від Івана 3:3, 5': '<h3> <span>Від Івана 3:3</span></h3><p><span><sup>3 </sup>Ісус відповів і до нього сказав: Поправді, поправді кажу Я тобі: Коли хто не народиться згори, то не може побачити Божого Царства.</span></p><h3> <span>Від Івана 3:5</span></h3><p><span><sup>5 </sup>Ісус відповів: Поправді, поправді кажу Я тобі: Коли хто не родиться з води й Духа, той не може ввійти в Царство Боже.</span></p>'
            'До римлян 8:10': '<h3> <span>До римлян 8:10</span></h3><p><span><sup>10 </sup>А коли Христос у вас, то хоч тіло мертве через гріх, але дух живий через праведність.</span></p>'
            'До римлян 5:10': '<h3> <span>До римлян 5:10</span></h3><p><span><sup>10 </sup>Бо коли ми, бувши ворогами, примирилися з Богом через смерть Сина Його, то тим більше, примирившися, спасемося життям Його.</span></p>'
            'До римлян 8:17': '<h3> <span>До римлян 8:17</span></h3><p><span><sup>17 </sup>А коли діти, то й спадкоємці, спадкоємці ж Божі, а співспадкоємці Христові, коли тільки разом із Ним ми терпимо, щоб разом із Ним і прославитись.</span></p>'
            'До римлян 8:9': '<h3> <span>До римлян 8:9</span></h3><p><span><sup>9 </sup>А ви не в тілі, але в дусі, бо Дух Божий живе в вас. А коли хто не має Христового Духа, той не Його.</span></p>'
            'До римлян 8:5': '<h3> <span>До римлян 8:5</span></h3><p><span><sup>5 </sup>Бо ті, хто ходить за тілом, думають про тілесне, а хто за духом про духовне.</span></p>'
            'До римлян 8:4': '<h3> <span>До римлян 8:4</span></h3><p><span><sup>4 </sup>щоб виконалось виправдання Закону на нас, що ходимо не за тілом, а за духом.</span></p>'

---

### Упевненість у спасінні 

`Прочитайте тексти <a class="verse" verse="1 Івана 5:12, 13">1 Івана 5:12, 13</a>; <a class="verse" verse="До римлян 8:15-17">До римлян 8:15-17</a>; <a class="verse" verse="2 до коринтян 5: 5">2 до коринтян 5: 5</a>. Чому, приймаючи Христа як свого Спасителя, ми можемо мати впевненість у вічному житті? На чому ґрунтується ця впевненість?` 

Святий Дух провадить грішників до Ісуса. Замісна смерть Ісуса примирила нас із Богом. Дароване Ісусом прощення робить нас вільними, щоб ми могли жити новим життям як усиновлені Божі діти. Тепер ми більше не вороги Бога (<a class="verse" verse="До римлян 5:10">До римлян 5:10</a>). Ми живемо за Духом (<a class="verse" verse="До римлян 8:4">До римлян 8:4</a>) і думаємо про духовне (<a class="verse" verse="До римлян 8:5">До римлян 8:5</a>). Якщо ми не матимемо Духа Христового, то не будемо Його дітьми (<a class="verse" verse="До римлян 8:9">До римлян 8:9</a>). Але тепер у нас є внутрішнє свідчення Святого Духа, Котрий перебуває в нас. Він свідчить нам, що ми належимо Ісусові, є спадкоємцями Бога та співспадкоємцями Христа (<a class="verse" verse="До римлян 8:17">До римлян 8:17</a>). Та ж могутня сила, яка воскресила Ісуса з мертвих, тепер діє і в нас, оживляючи колись духовно мертвих людей (<a class="verse" verse="До римлян 8:10">До римлян 8:10</a>). Більше того, Він також закарбовує в наших серцях упевненість, що ми воістину належимо Богові. Коли ми почули Євангеліє нашого спасіння й повірили йому, тоді були відзначені в Ісусі печаттю – Святим Духом, Котрий дарований як завдаток нашої спадщини (<a class="verse" verse="До ефесян 1:13, 14">До ефесян 1:13, 14</a>). Кожен віруючий може мати цю впевненість (<a class="verse" verse="1 Івана 5:12, 13">1 Івана 5:12, 13</a>). 

`Прочитайте тексти <a class="verse" verse="До ефесян 1:13, 14">До ефесян 1:13, 14</a>. Що означає бути відзначеним печаттю – Святим Духом?` 

Люди, які приймають Христа, народжуються згори, «від води й Духа» (<a class="verse" verse="Від Івана 3:3, 5">Від Івана 3:3, 5</a>). Святий Дух закарбовує даний факт у наших серцях, так що ми можемо мати впевненість у спасінні й відчувати радість від усвідомлення того, що ми – Божі діти. Святий Дух вважає нас Христовими. «Якщо ж хто не має Христового Духа, той не Його» (<a class="verse" verse="До римлян 8:9">До римлян 8:9</a>). Тепер ми усвідомлюємо, що Бог – наш люблячий Отець, а ми – Його дорогоцінні діти. Святий Дух є запорукою вічного життя і безсмертя, які будуть даровані нам під час Другого приходу Ісуса (<a class="verse" verse="1 до коринтян 15:51-54">1 до коринтян 15:51-54</a>). Таке усвідомлення – відмітна ознака справжньої віри. Важко собі уявити, як християни можуть свідчити з переконливою силою, не маючи таких гарантій. «Говоріть про мужність, говоріть про віру й надію, і ви будете світлом у Господі. Роздумуйте про двері, які Христос відчинив перед вами і які жодна людина не може зачинити. Бог зачинить двері перед будь-яким злом, якщо ви дасте Йому шанс. Коли ворог приходить, як річка, Дух Господній піднімає за вас прапор і бореться проти нього» (Е. Уайт/ Рев’ю енд Геральд, 16 квітня 1889 р.). 
