---
title: 'Засудження гріха'
date: 19/03/2017
bible:
    -
        name: UKR.
        verses:
            'Від Івана 16:8, 9': '<h3> <span>Від Івана 16:8</span></h3><p><span><sup>8 </sup>А як прийде, Він світові виявить про гріх, і про правду, і про суд:</span></p><h3> <span>Від Івана 16:9</span></h3><p><span><sup>9 </sup>тож про гріх, що не вірують у Мене;</span></p>'
            'Від Матвія 7:3': '<h3> <span>Від Матвія 7:3</span></h3><p><span><sup>3 </sup>І чого в оці брата свого ти заскалку бачиш, колоди ж у власному оці не чуєш?</span></p>'
            'Від Івана 16:8': '<h3> <span>Від Івана 16:8</span></h3><p><span><sup>8 </sup>А як прийде, Він світові виявить про гріх, і про правду, і про суд:</span></p>'
            'Від Івана 16:9': '<h3> <span>Від Івана 16:9</span></h3><p><span><sup>9 </sup>тож про гріх, що не вірують у Мене;</span></p>'
            'До римлян 2:1': '<h3> <span>До римлян 2:1</span></h3><p><span><span>2 </span>Ось тому без виправдання ти, кожний чоловіче, що судиш, бо в чому осуджуєш іншого, сам себе осуджуєш, бо чиниш те саме й ти, що судиш.</span></p>'

---

### Засудження гріха 

`Прочитайте тексти Від <a class="verse" verse="Від Івана 16:8, 9">Від Івана 16:8, 9</a>. Яке відповідальне служіння здійснює для нас Святий Дух і чому це настільки важливо?` 

Ісус назвав Святого Духа Параклетосом. Це багатозначне слово передає ідею Помічника, Захисника й Утішителя. Святий Дух виконує важливу справу викриття не як обвинувач або прокурор. Ісус послав Його не для того, щоб засудити нас, але щоб допомогти нам побачити нашу потребу в благодаті. 

Тільки утішитель може бути сприйнятий як помічник. На превеликий жаль, багато християн, навіть спонукувані добрими намірами, часто звертаються до грішника в обвинувальному дусі, а не в дусі співчуття. Вишукуючи гріхи в житті інших людей, ми робимо те, до чого Ісус нас не закликав. Якщо нам і дано право вказувати ближньому на його гріх, то робити це потрібно в дусі Христа, пам’ятаючи, що ми самі далеко не безгрішні! 

`Прочитайте тексти <a class="verse" verse="До римлян 2:1">До римлян 2:1</a> та <a class="verse" verse="Від Матвія 7:3">Від Матвія 7:3</a>. Яка вістка міститься в цих віршах?` 

Ми – свідки Христа, а не прокурори. Ми покликані бути свідками Його викупної сили, а не засуджувати інших за їхні переступи. Звинувачуючи інших людей у гріхах, ми намагаємося виконувати справу, яку нам не доручали. 

Саме Утішитель має обвинувачувати світ, відкривши сутність гріха (<a class="verse" verse="Від Івана 16:8">Від Івана 16:8</a>). Люди, які не присвятили свого життя Ісусові, часто не мають жодного уявлення про те, що таке гріх та наскільки руйнівні його наслідки. 

Ідея полягає не в тому, що Дух перерахує конкретні переступи. Натомість Він обвинувачує в основоположному гріху – відсутності віри в Ісуса Христа (<a class="verse" verse="Від Івана 16:9">Від Івана 16:9</a>). Найбільша біда людини полягає не в її моральній недосконалості, а у відчуженні від Бога та небажанні прийняти Того, Кого Бог послав спасти нас. 

Наша основна проблема полягає в тому, що ми не віримо по-справжньому в Ісуса і тим самим відкидаємо Єдиного, Хто може спасти нас від гріха та вини. Це гріх егоїзму, який спонукає нас робити себе центром Усесвіту й відмовлятися вірити в Боже Слово. Тільки Святий Дух може відкрити нам, що нашою найбільшою потребою є потреба в покаянні й викупленні, які стали можливими завдяки смерті Христа задля нас. 