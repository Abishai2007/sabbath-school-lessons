---
title: 'Святий Дух і Святиня'
date: 10/01/2017
bible:
    -
        name: UKR.
        verses:
            'Вихід 25:9, 40': '<h3> <span>Вихід 25:9</span></h3><p><span><sup>9 </sup>Як усе, що Я покажу тобі будову скинії та будову речей її, і так зробите.</span></p><h3> <span>Вихід 25:40</span></h3><p><span><sup>40 </sup>І дивись, і зроби за тим зразком, що тобі показувано на горі.</span></p>'
            'До євреїв 4:2': '<h3> <span>До євреїв 4:2</span></h3><p><span><sup>2 </sup>Бо Євангелія була звіщена нам, як і тим. Але не принесло пожитку їм слово почуте, бо воно не злучилося з вірою слухачів.</span></p>'
            'Вихід 31:1-5': '<h3> <span>Вихід 31:1-5</span></h3><p><span><span>31 </span>І промовив Господь до Мойсея, говорячи:</span></p><p><span><sup>2 </sup>Дивися, Я покликав на ім''я Бецал''їла, сина Урієвого, сина Хура, Юдиного племени,</span></p><p><span><sup>3 </sup>і наповнив його Духом Божим, мудрістю, і розумуванням, і знанням, і здібністю до всякої роботи,</span></p><p><span><sup>4 </sup>на обмислення мистецьке, на роботу в золоті, і в сріблі, і в міді,</span></p><p><span><sup>5 </sup>і в обробленні каменя, щоб всаджувати, і в обробленні дерева, щоб робити в усякій роботі.</span></p>'
            'Вихід 25: 8': '<h3> <span>Вихід 25:8</span></h3><p><span><sup>8 </sup>І нехай збудують Мені святиню, і перебуватиму серед них.</span></p>'

---

### Святий Дух і Святиня

**«І нехай збудують Мені святиню, – і перебуватиму серед них» (<a class="verse" verse="Вихід 25: 8">Вихід 25: 8</a>).

Поряд з актом Творіння Божий План спасіння має першорядне значення в Біблії. У грішному світі Творіння не має сенсу без Плану викуплення. Як грішники, ми потребуємо не тільки Творця, а й Викупителя. Якими вдячними ми повинні бути за те, що маємо Спасителя в Особі Ісуса Христа! Без Нього наше становище в цьому світі було б безнадійним. У Старому Завіті святиня і служіння в ній ілюструвало прощення гріхів Богом та вказувало на майбутнє служіння Ісуса, нашого Спасителя. Саме тут стародавнім ізраїльтянам був відкритий План спасіння (див. <a class="verse" verse="До євреїв 4:2">До євреїв 4:2</a>). Хоч більша частина служіння у святині вказувала на Ісуса та Його смерть задля прощення гріхів, Святий Дух також представлений тут, оскільки саме Він дарував силу й мудрість конкретним людям для побудови святині за зразком, показаним Мойсеєві Богом.**
 
`Прочитайте <a class="verse" verse="Вихід 31:1-5">Вихід 31:1-5</a>. Яку участь Святий Дух брав у створенні святині? Як Він керував її будівничими?` 

Біблія повідомляє нам, що Святий Дух був присутній при будівництві святині – центрального місця, де відбувалося примирення між Богом і людьми. Там святий Бог зустрічався з грішниками. Бог відкрив Мойсеєві Свій план створення земної святині, побудованої за небесним зразком (<a class="verse" verse="Вихід 25:9, 40">Вихід 25:9, 40</a>). 

Святиня була Божою моделлю, яка ілюструвала Його План спасіння. Бог мав намір перебувати серед Свого народу у святині, яку звелів ізраїльтянам побудувати. Саме Святий Дух дарував таланти людям, щоб вони з великою майстерністю виконали волю Бога. Без Його допомоги Ізраїль був неспроможний звершити цю високохудожню роботу. 

`Враховуючи силу Святого Духа, можна сміливо стверджувати, що Він не потребував людської допомоги для будівництва святині. Однак Він надихав людей здійснювати цю роботу майстерно й віртуозно. Як і де ви можете надихати людей, щоб вони використовували свої таланти для слави Господа й побудови Його Царства?` 