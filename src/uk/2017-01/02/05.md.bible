---
title: 'Роль Святого Духа в Прославлянні Ісуса Христа'
date: 11/01/2017
bible:
    -
        name: UKR.
        verses:
            'Від Івана 16:13, 14; 15:26': '<h3> <span>Від Івана 16:13</span></h3><p><span><sup>13 </sup>А коли прийде Він, Той Дух правди, Він вас попровадить до цілої правди, бо не буде казати Сам від Себе, а що тільки почує, казатиме, і що має настати, звістить вам.</span></p><h3> <span>Від Івана 16:14</span></h3><p><span><sup>14 </sup>Він прославить Мене, бо Він візьме з Мого та й вам сповістить.</span></p><h3> <span>Від Івана 15:26</span></h3><p><span><sup>26 </sup>А коли Втішитель прибуде, що Його від Отця Я пошлю вам, Той Дух правди, що походить від Отця, Він засвідчить про Мене.</span></p>'
            '2 до солунян 1:11, 12': '<h3> <span>2 до солунян 1:11</span></h3><p><span><sup>11 </sup>За це ми й молимось завжди за вас, щоб наш Бог учинив вас гідними покликання, і міццю наповнив усю добру волю добрости й діло віри,</span></p><h3> <span>2 до солунян 1:12</span></h3><p><span><sup>12 </sup>щоб прославилося Ім''я Господа нашого Ісуса в вас, а ви в Ньому, за благодаттю Бога нашого й Господа Ісуса Христа.</span></p>'
            'Дії 11:26': '<h3> <span>Дії 11:26</span></h3><p><span><sup>26 </sup>А знайшовши, привів в Антіохію. І збирались у Церкві вони цілий рік, і навчали багато народу, і в Антіохії найперш християнами названо учнів.</span></p>'

---

### Роль Святого Духа в Прославлянні Ісуса Христа 

Святий Дух активно діяв у старозавітні часи, хоч і створюється враження, що тоді Його діяльність була не такою масштабною, як у новозавітну епоху. З Приходом Ісуса, обіцяного Месії, служіння Святого Духа посилюється, і Він дає Свої дари всім віруючим. Новий Завіт повідомляє, що Святий Дух по-різному діє в нашому особистому духовному житті й у житті Церкви, але Його головне завдання – прославити Ісуса Христа. 

`Прочитайте тексти <a class="verse" verse="Від Івана 16:13, 14; 15:26">Від Івана 16:13, 14; 15:26</a>. У чому, за словами Христа, полягає діяльність Святого Духа? Як інші види служіння Святого Духа пов’язані з цим головним служінням?` 

Спаситель повідомляє нам, що Святий Дух говоритиме не від Себе, а від Ісуса. Його діяльність полягає у звеличенні викупної жертви Христа. Він залишається неначе в тіні й освітлює Ісуса. Ця думка була влучно виражена наступними словами: «Дух ніколи не каже: “Подивіться на Мене, послухайте Мене, ідіть до Мене, пізнайте Мене!”, натомість завжди закликає: “Дивіться на Нього, споглядайте Його славу, слухайте Його і будьте уважні до Його Слова; ідіть до Нього, щоб мати життя; пізнайте Його та скуштуйте Його дар радості й миру”… Його роль полягає в тому, аби привести нас до Христа і сприяти тому, щоб ми залишилися з Ним» (JI Packer, Keep in Step With the Spirit: Finding Fullness in Our Walk with God, pp. 57, 58). 

Це дуже важливо. Будь-який акцент на діяльності Святого Духа, який відволікає від Особи та служіння Ісуса Христа, виходить не від Святого Духа. Святий Дух діє там, де звеличують Ісуса. Саме тому ми названі християнами, послідовниками Христа (пор. <a class="verse" verse="Дії 11:26">Дії 11:26</a>), а не «пнеуміанами» (від грец. пнеума – «дух»), послідовниками Духа (див. A. Cole, He Who Gives Life: The Doctrine of the Holy Spirit, p. 284). 

`Чому для нас так важливо звеличувати воскреслого Господа в усіх своїх учинках? Подумайте про те, що Ісус здійснив заради нас. Ми зобов’язані Йому всім. Як ми можемо виявляти Христу свою вдячність? (Див., наприклад, <a class="verse" verse="2 до солунян 1:11, 12">2 до солунян 1:11, 12</a>).` 