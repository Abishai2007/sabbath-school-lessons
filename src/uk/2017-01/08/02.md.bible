---
title: 'Плід духа і духоВні дари'
date: 19/02/2017
bible:
    -
        name: UKR.
        verses:
            '1 до коринтян 12:4-7, 11': '<h3> <span>1 до коринтян 12:4-7</span></h3><p><span><sup>4 </sup>Є різниця між дарами милости, Дух же той Самий.</span></p><p><span><sup>5 </sup>Є й різниця між служіннями, та Господь той же Самий.</span></p><p><span><sup>6 </sup>Є різниця й між діями, але Бог той же Самий, що в усіх робить усе.</span></p><p><span><sup>7 </sup>І кожному дається виявлення Духа на користь.</span></p><h3> <span>1 до коринтян 12:11</span></h3><p><span><sup>11 </sup>А все оце чинить один і той Самий Дух, уділяючи кожному осібно, як Він хоче.</span></p>'
            '1 до коринтян 13:13': '<h3> <span>1 до коринтян 13:13</span></h3><p><span><sup>13 </sup>А тепер залишаються віра, надія, любов, оці три. А найбільша між ними любов!</span></p>'
            'До ефесян 4:11-13': '<h3> <span>До ефесян 4:11-13</span></h3><p><span><sup>11 </sup>І Він, отож, настановив одних за апостолів, одних за пророків, а тих за благовісників, а тих за пастирів та вчителів,</span></p><p><span><sup>12 </sup>щоб приготувати святих на діло служби для збудування тіла Христового,</span></p><p><span><sup>13 </sup>аж поки ми всі не досягнемо з''єднання віри й пізнання Сина Божого, Мужа досконалого, у міру зросту Христової повноти,</span></p>'
            'До римлян 12:3-8': '<h3> <span>До римлян 12:3-8</span></h3><p><span><sup>3 </sup>Через дану мені благодать кажу кожному з вас не думати про себе більш, ніж належить думати, але думати скромно, у міру віри, як кожному Бог наділив.</span></p><p><span><sup>4 </sup>Бо як в однім тілі маємо багато членів, а всі члени мають не однакове діяння,</span></p><p><span><sup>5 </sup>так багато нас є одне тіло в Христі, а зосібна ми один одному члени.</span></p><p><span><sup>6 </sup>І ми маємо різні дари, згідно з благодаттю, даною нам: коли пророцтво то виконуй його в міру віри,</span></p><p><span><sup>7 </sup>а коли служіння будь на служіння, коли вчитель на навчання,</span></p><p><span><sup>8 </sup>коли втішитель на потішання, хто подає у простоті, хто головує то з пильністю, хто милосердствує то з привітністю!</span></p>'

---

### Плід духа і духоВні дари 

Плід Духа і дари Духа мають одного Автора. Проте вони різні. Ні від кого не вимагається демонструвати дар Духа, однак усі мають виявляти плід Духа. Таланти людини на відміну від духовного плоду не обов’язково свідчать про духовність. Хоч існує тільки один плід, духовних дарів багато і деякі з них більш значущі, ніж інші. 

`Прочитайте уривок <a class="verse" verse="1 до коринтян 12:4-7, 11">1 до коринтян 12:4-7, 11</a>. У чому суть викладеного тут Павлом учення?` 

У той час як усі якості духовного плоду за Божим задумом повинні виявлятися в житті Його послідовників, не всі віруючі мають один і той же дар або дари. Бог не давав повеління, щоб усі християни, наприклад, говорили мовами. Натомість Він наділяє віруючих різними дарами на Свій розсуд. Духовні дари призначені для служіння іншим людям та збудування тіла Христового – Його Церкви. Ці дари призначені не для нашого власного задоволення і слави, а для виконання Божої справи. 

Тому духовні дари нічого не варті без духовного плоду. Цікаво, що в контексті обговорення духовних дарів часто згадується любов. Відразу ж після 12-го розділу Першого послання до коринтян викладено найвищий опис любові в розділі 13. За уривком <a class="verse" verse="До ефесян 4:11-13">До ефесян 4:11-13</a> записані вірші 15, 16, де також ідеться про любов. В уривку <a class="verse" verse="До римлян 12:3-8">До римлян 12:3-8</a> порушується тема духовних дарів, а у віршах 9, 10 цього ж розділу сказано про любов. 

Дари є дарами благодаті, а значить, і дарами любові. Вони дані через любов та служать Божій любові в справі придбання душ для Христа. Через любов до людей ми відкриваємо їм любов Бога. Люблячий і всезнаючий Бог пропонує ці засоби для виконання доручення, даного Його народові. Можливо, саме тому любов названа найбільшим із дарів (<a class="verse" verse="1 до коринтян 13:13">1 до коринтян 13:13</a>). 

`Чому любов лежить в основі всього, що ми робимо як християни? Яким чином любов «підсилює» наше свідчення?` 