---
title: 'Бог – податель духовних дарів'
date: 20/02/2017
bible:
    -
        name: UKR.
        verses:
            '1 до коринтян 12:14-31': '<h3> <span>1 до коринтян 12:14-31</span></h3><p><span><sup>14 </sup>Бо тіло не є один член, а багато.</span></p><p><span><sup>15 </sup>Коли скаже нога, що я не від тіла, бо я не рука, то хіба через це не від тіла вона?</span></p><p><span><sup>16 </sup>І коли скаже вухо, що я не від тіла, бо я не око, то хіба через це не від тіла воно?</span></p><p><span><sup>17 </sup>Коли б оком було ціле тіло, то де був би слух? А коли б усе слух, то де був би нюх?</span></p><p><span><sup>18 </sup>Та нині Бог розклав члени в тілі, кожного з них, як хотів.</span></p><p><span><sup>19 </sup>Якби всі одним членом були, то де тіло було б?</span></p><p><span><sup>20 </sup>Отож, тепер членів багато, та тіло одне.</span></p><p><span><sup>21 </sup>Бо око не може сказати руці: Ти мені непотрібна; або голова знов ногам: Ви мені непотрібні.</span></p><p><span><sup>22 </sup>Але члени тіла, що здаються слабіші, значно більше потрібні.</span></p><p><span><sup>23 </sup>А тим, що вважаємо їх за зовсім нешановані в тілі, таким честь найбільшу приносимо, і бридкі наші члени отримують пристойність найбільшу,</span></p><p><span><sup>24 </sup>а нашим пристойним того не потрібно. Та Бог змішав тіло, і честь більшу дав нижчому членові,</span></p><p><span><sup>25 </sup>щоб поділення в тілі не було, а щоб члени однаково дбали один про одного.</span></p><p><span><sup>26 </sup>І коли терпить один член, то всі члени з ним терплять; і коли один член пошанований, то всі члени з ним тішаться.</span></p><p><span><sup>27 </sup>І ви тіло Христове, а зосібна ви члени!</span></p><p><span><sup>28 </sup>А інших поставив Бог у Церкві поперше апостолами, подруге пророками, потретє учителями, потім дав сили, також дари вздоровлення, допомоги, управління, різні мови.</span></p><p><span><sup>29 </sup>Чи ж усі апостоли? Чи ж усі пророки? Чи ж усі вчителі? Чи ж усі сили чудодійні?</span></p><p><span><sup>30 </sup>Чи ж усі мають дари вздоровлення? Чи ж мовами всі розмовляють? Чи ж усі виясняють?</span></p><p><span><sup>31 </sup>Тож дбайте ревно про ліпші дари, а я вам покажу путь іще кращу!</span></p>'
            '1 до коринтян 12:11': '<h3> <span>1 до коринтян 12:11</span></h3><p><span><sup>11 </sup>А все оце чинить один і той Самий Дух, уділяючи кожному осібно, як Він хоче.</span></p>'
            'До ефесян 4:7': '<h3> <span>До ефесян 4:7</span></h3><p><span><sup>7 </sup>А кожному з нас дана благодать у міру дару Христового.</span></p>'
            'Якова 1:17': '<h3> <span>Якова 1:17</span></h3><p><span><sup>17 </sup>Усяке добре давання та дар досконалий походить згори від Отця світил, що в Нього нема переміни чи тіні відміни.</span></p>'

---

### Бог – податель духовних дарів 

Не ми вирішуємо, які отримати дари. Грецьке слово, що позначає духовні дари, – харизма. Це дари благодаті, які розподіляє Сам Бог. Ми не заробляємо їх своїм статусом, становищем, честю, освітою чи духовною працею. Ці дари дані нам з любові для виконання дорученої Богом місії. 

`Прочитайте текст <a class="verse" verse="До ефесян 4:7">До ефесян 4:7</a>. Ми часто думаємо, що Подателем духовних дарів є винятково Святий Дух. Однак апостол Павло повідомляє, що Ісус Христос також причетний до цього. Яку участь бере Ісус у наділенні Своїх дітей духовними дарами?` 

Павло наголошує, що благодать Христа забезпечила право дарувати нам дари. Але саме Святий Дух розподіляє їх серед членів Церкви. Ті, хто прийняв Ісуса Христа як свого особистого Спасителя та вірить у Нього, будуть наповнені Духом Святим і наділені духовними дарами, «як [Він] хоче» (<a class="verse" verse="1 до коринтян 12:11">1 до коринтян 12:11</a>). Розподіл дарів – це прерогатива Бога. 

Вроджена здібність як така не є духовним даром. Духовні дари – це не те ж саме, що природні таланти, які людина може розвивати за допомогою інтенсивного навчання. Багато нехристиян наділені такими талантами. У той час як «кожний досконалий дар походить згори, сходить від Отця» (<a class="verse" verse="Якова 1:17">Якова 1:17</a>), Бог вирішив наділити Своїх дітей особливими дарами, аби благословляти інших та зміцняти Свою Церкву. Бог може використовувати і природний талант для цієї мети, якщо людина визнає, що цей талант походить від Господа та присвячує його Божій справі. 

`Що Павло повідомляє своїм читачам про розподіл дарів? <a class="verse" verse="1 до коринтян 12:14-31">1 до коринтян 12:14-31</a>. Чому такий підхід важливий для розуміння функціонування духовних дарів у Церкві?` 

Святий Дух розподіляє дари за Своєю мудрістю й волею. Оскільки Він любить нас і краще знає, де наше служіння буде найбільш ефективним, ми не повинні заздрити іншим людям та їхнім дарам. Заздрячи чужим дарам, ми виявляємо невдячність до Бога та сумнів щодо Його мудрості в розподілі дарів. 

`Якими дарами Бог наділив членів вашої громади? Про що свідчить факт, що різні люди мають різні дари?` 