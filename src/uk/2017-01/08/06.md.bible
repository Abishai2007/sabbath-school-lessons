---
title: 'Святий дух і дар розпізнаВання духів'
date: 23/02/2017
bible:
    -
        name: UKR.
        verses:
            '1 до коринтян 12:10; 14:29': '<h3> <span>1 до коринтян 12:10</span></h3><p><span><sup>10 </sup>а іншому роблення чуд, а іншому пророкування, а іншому розпізнавання духів, а тому різні мови, а іншому вияснення мов.</span></p><h3> <span>1 до коринтян 14:29</span></h3><p><span><sup>29 </sup>А пророки нехай промовляють по двох чи по трьох, а інші нехай розпізнають.</span></p>'
            '1 до коринтян 12:10': '<h3> <span>1 до коринтян 12:10</span></h3><p><span><sup>10 </sup>а іншому роблення чуд, а іншому пророкування, а іншому розпізнавання духів, а тому різні мови, а іншому вияснення мов.</span></p>'
            '1 Івана 4:1-3': '<h3> <span>1 Івана 4:1-3</span></h3><p><span><span>4 </span>Улюблені, не кожному духові вірте, але випробовуйте духів, чи від Бога вони, бо неправдивих пророків багато з''явилося в світ.</span></p><p><span><sup>2 </sup>Духа Божого цим пізнавайте: кожен дух, який визнає, що Ісус Христос прийшов був у тілі, той від Бога.</span></p><p><span><sup>3 </sup>А кожен дух, який не визнає Ісуса, той не від Бога, але він антихристів, про якого ви чули, що йде, а тепер уже він у світі.</span></p>'

---

### Святий дух і дар розпізнаВання духів 

`Прочитайте тексти <a class="verse" verse="1 до коринтян 12:10; 14:29">1 до коринтян 12:10; 14:29</a>; <a class="verse" verse="1 Івана 4:1-3">1 Івана 4:1-3</a>. Чому дар розпізнавання духів такий важливий?` 

Хоч у Церкві присутні справжні духовні дари, Біблія попереджає нас, щоб ми не вірили кожному духові, натомість перевіряли, наскільки будь-яка звістка відповідає Писанню та чи звеличує вона Ісуса як Господа. Необхідно «розпізнавати духів» (<a class="verse" verse="1 до коринтян 12:10">1 до коринтян 12:10</a>), оскільки далеко не все, що люди називають вісткою від Бога, справді походить від Нього. Господь попереджає нас, що сатанинські сили прагнуть ввести Церкву в оману. Також існують диявольські підробки справжніх дарів Духа: фальшиві вчення, підроблені пророцтва, фальшиві видіння й говоріння мовами, окультні зцілення, оманливі ознаки й чудеса тощо. 

Серед людей, які визнають дію духовних дарів у наші дні, деякі роблять надмірний акцент на певних духовних дарах та приділяють необґрунтовану увагу наявності спеціальних ознак і чудес. Зауважмо, що Павло називає дар розпізнавання духів (дар прозорливості) відразу після згадки про дар звершення чудес і дар пророцтва та до згадки про дар мов (див. <a class="verse" verse="1 до коринтян 12:10">1 до коринтян 12:10</a>). 

Бог дає Церкві дар прозорливості, аби зберегти її в істині та єдності, захистити її членів від лжепророків, хибних ознак і чудес. Для правильного розуміння необхідні біблійна зрілість, знання, вірність Божому Слову в переконаннях і практичному житті. Основою прозорливості має бути Боже Слово. Тільки порівнюючи різні ідеї та явища зі Словом, ми можемо точно знати, чи походять вони від Господа, чи ні. 

«Людина, для якої чудеса є мірилом істинності її віри, виявить, що сатана, вдаючись до різних хитрощів, може творити чудеса, які здаються справжніми... Нехай не минуть безслідно дні та нехай не будуть втрачені дорогоцінні можливості, щоб шукати Господа всім серцем, душею і розумом. Якщо ми не полюбили істину, то можемо опинитися серед тих, хто повірить чудесам диявола, які він чинитиме в ці останні дні. Дивовижні явища видаватимуть за надзвичайні Божі чудеса, у той час як їх слід вважати підробкою, сфабрикованою батьком неправди... Під впливом злих духів люди чинитимуть чудеса» (Е. Уайт. Вибрані вісті, т. 2, с. 52, 53). 