---
title: Урок
date: 26/01/2017
bible:
    -
        name: UKR.
        verses:
            'До галатів 5:18-24': '<h3> <span>До галатів 5:18-24</span></h3><p><span><sup>18 </sup>Коли ж дух вас провадить, то ви не під Законом.</span></p><p><span><sup>19 </sup>Учинки тіла явні, то є: перелюб, нечистість, розпуста,</span></p><p><span><sup>20 </sup>ідолослуження, чари, ворожнечі, сварка, заздрість, гнів, суперечки, незгоди, єресі,</span></p><p><span><sup>21 </sup>завидки, п''янство, гулянки й подібне до цього. Я про це попереджую вас, як і попереджав був, що хто чинить таке, не вспадкують вони Царства Божого!</span></p><p><span><sup>22 </sup>А плід духа: любов, радість, мир, довготерпіння, добрість, милосердя, віра,</span></p><p><span><sup>23 </sup>лагідність, здержливість: Закону нема на таких!</span></p><p><span><sup>24 </sup>А ті, що Христові Ісусові, розп''яли вони тіло з пожадливостями та з похотями.</span></p>'
            '1 до коринтян 6:19': '<h3> <span>1 до коринтян 6:19</span></h3><p><span><sup>19 </sup>Хіба ви не знаєте, що ваше тіло то храм Духа Святого, що живе Він у вас, якого від Бога ви маєте, і ви не свої?</span></p>'
            'До ефесян 2:18, 19': '<h3> <span>До ефесян 2:18</span></h3><p><span><sup>18 </sup>бо обоє Ним маємо приступ у Дусі однім до Отця.</span></p><h3> <span>До ефесян 2:19</span></h3><p><span><sup>19 </sup>Отже, ви вже не чужі й не приходьки, а співгорожани святим, і домашні для Бога,</span></p>'
            'До римлян 8:12-14': '<h3> <span>До римлян 8:12-14</span></h3><p><span><sup>12 </sup>Тому то, браття, ми не боржники тіла, щоб жити за тілом;</span></p><p><span><sup>13 </sup>бо коли живете за тілом, то маєте вмерти, а коли духом умертвляєте тілесні вчинки, то будете жити.</span></p><p><span><sup>14 </sup>Бо всі, хто водиться Духом Божим, вони сини Божі;</span></p>'
            'До римлян 5:5': '<h3> <span>До римлян 5:5</span></h3><p><span><sup>5 </sup>а надія не засоромить, бо любов Божа вилилася в наші серця Святим Духом, даним нам.</span></p>'

---

### Чому це має значення? 

Питання про Особу Святого Духа має першорядне значення і практичне застосування. «Якщо Дух Святий є Божественною Особою, а ми вважаємо Його безликим впливом, значить ми обкрадаємо Божественну Особу в повазі, пошані й любові, які маємо виявляти до Нього» (Ле Рой Фрум. Пришестя Утішителя. Заокський: Источник жизни, 2006, с. 33). 

Якщо ми думаємо про Святого Духа тільки як про таємничу Божественну силу, нас буде цікавити одне: «Як отримати більше Святого Духа?». Але якщо ми вважаємо Святого Духа Божественною Особою, то шукатимемо відповідь на запитання: «Як Святий Дух може більшою мірою керувати мною?». Необхідно визначитися, чого ви бажаєте: володіти Святим Духом чи перебувати під Його владою? Чинити опір Його впливу чи з радістю слухняно прямувати за Ним (див. <a class="verse" verse="До римлян 8:12-14">До римлян 8:12-14</a>; <a class="verse" verse="До галатів 5:18-24">До галатів 5:18-24</a>)? Використовувати Святого Духа у своїх інтересах чи покладатися на Нього, щоб з Його допомогою стати більш схожими на Ісуса Христа й чинити згідно з Його наміром щодо вашого життя? Чи усвідомлюєте ви факт, що ваше тіло – «храм Святого Духа, Який є у вас і Якого ви маєте від Бога» (<a class="verse" verse="1 до коринтян 6:19">1 до коринтян 6:19</a>)? Чи готові прославляти Бога своїм життям? 

`Прочитайте тексти <a class="verse" verse="До римлян 5:5">До римлян 5:5</a>; <a class="verse" verse="До ефесян 2:18, 19">До ефесян 2:18, 19</a>. Як взаємопов’язані Святий Дух і Божа любов? Який вплив цей взаємозв’язок справляє особисто на вас і на Церкву?` 

Тільки особистості можуть прийняти рішення співпрацювати один з одним. Ми покликані співпрацювати зі Святим Духом у міру того, як Він веде й перетворює нас індивідуально і в цілому як Божу Церкву. Якщо ми не приймаємо Святого Духа як одну з Осіб Триєдиного Бога, то будемо ігнорувати Його, закриваючи свої вуха та озлобляючи свої серця. Як зіпсовані гріхом істоти, що потребують перетворювальної Божої благодаті, ми не маємо права ігнорувати вплив Святого Духа в нашому житті. Нам необхідно більше присвячувати своє життя Йому. Таким чином, визнаючи Святого Духа Божественною Особою, Котра бажає використовувати нас, ми ставимо Бога в центр свого християнського досвіду. 

`Що мала на думці Еллен Уайт, коли писала: «Ми не можемо використовувати Святого Духа, але Дух має використовувати нас» (Христос – надія світу, с. 672)? Яким чином Святий Дух може використовувати нас? (Див. До филип'ян 2:13).`