---
title: 'Для подальшого дослідження'
date: 27/01/2017
bible:
    -
        name: UKR.
        verses:
            'Від Матвія 28:18-20': '<h3> <span>Від Матвія 28:18-20</span></h3><p><span><sup>18 </sup>А Ісус підійшов і промовив до них та й сказав: Дана Мені всяка влада на небі й на землі.</span></p><p><span><sup>19 </sup>Тож ідіть, і навчіть всі народи, христячи їх в Ім''я Отця, і Сина, і Святого Духа,</span></p><p><span><sup>20 </sup>навчаючи їх зберігати все те, що Я вам заповів. І ото, Я перебуватиму з вами повсякденно аж до кінця віку! Амінь</span></p><p><span></span></p>'

---

#### Для подальшого дослідження: 

Прочитайте висловлювання Еллен Уайт про Святого Духа в книгах «Христос – надія світу» (с. 669-672) та «Євангелізм» (с. 613-617). 

«Ісус, підійшовши, промовив до них: Дана Мені вся влада на небі й на землі. Отож, ідіть і навчіть усі народи, хрестячи їх в Ім’я Отця, і Сина, і Святого Духа, навчаючи їх зберігати все, що Я заповів вам. І ось, Я з вами по всі дні аж до кінця віку!» (<a class="verse" verse="Від Матвія 28:18-20">Від Матвія 28:18-20</a>). Зверніть увагу: Ісус закликав учнів до праці, звелівши їм хрестити людей в «Ім’я» (в однині) Отця, Сина і Святого Духа. Він не сказав «в імена» Отця, Сина і Святого Духа, а просто «в Ім’я» (грец. онома). Це переконливий доказ триєдиної природи нашого Бога. Якщо ніхто не ставить під сумнів особистісну природу Отця і Сина, чому виникають запитання щодо Особи Святого Духа? Згідно з Біблією, Бог працює в нас і через нас за допомогою Святого Духа, даруючи любов, розраду й радість. Приємно усвідомлювати, що постійну працю Бога в нас здійснює Особа, подібна до Отця й Ісуса. Так, повністю зрозуміти дане питання складно. Але це не має нас бентежити. Якщо ми не можемо повністю зрозуміти природу світла або вітру, наскільки ж обмежені ми в розумінні природи Святого Духа? 

#### Питання для обговорення: 

`Обговоріть у класі питання про Істину, виражену в Особі Ісуса Христа (див. матеріал за середу). Чому Ісус – Істина? Як ми розуміємо цю «Істину», що виходить за рамки концепції або умовиводу?` 

`Еллен Уайт наголошувала: «Необхідно усвідомити: Святий Дух, Котрий є такою ж Особою, як і Бог, проходить по цих землях» (Євангелізм, с. 616). Що це говорить нам про реальність і присутність Святого Духа?` 

`Ще раз подумайте про деякі властивості й характеристики Святого Духа, які ми розглядали цього тижня. Які з них особливо потішають вас? А які найбільш близькі вам? Поясніть свою відповідь.` 

`До кого ви будете краще ставитися: до безликої сили чи до особистості? Зробіть практичні висновки.` 