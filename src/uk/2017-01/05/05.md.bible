---
title: 'Умови. Частина 2'
date: 01/02/2017
bible:
    -
        name: UKR.
        verses:
            'Від Івана 14:23': '<h3> <span>Від Івана 14:23</span></h3><p><span><sup>23 </sup>Ісус відповів і до нього сказав: Як хто любить Мене, той слово Моє берегтиме, і Отець Мій полюбить його, і Ми прийдемо до нього, і оселю закладемо в нього.</span></p>'
            '2 Тимофію 1:6,7': '<h3> <span>2 Тимофію 1:6</span></h3><p><span><sup>6 </sup>З цієї причини я нагадую тобі, що ти розгрівав Божого дара, який у тобі через покладання рук моїх.</span></p><h3> <span>2 Тимофію 1:7</span></h3><p><span><sup>7 </sup>Бо не дав нам Бог духа страху, але сили, і любови, і здорового розуму.</span></p>'
            '1 Івана 2:4, 5': '<h3> <span>1 Івана 2:4</span></h3><p><span><sup>4 </sup>Хто говорить: Пізнав я Його, але не додержує Його заповідів, той неправдомовець, і немає в нім правди!</span></p><h3> <span>1 Івана 2:5</span></h3><p><span><sup>5 </sup>А хто додержує Його слово, у тому Божа любов справді вдосконалилась. Із того ми пізнаємо, що в Нім пробуваємо.</span></p>'
            'Від Луки 6:46': '<h3> <span>Від Луки 6:46</span></h3><p><span><sup>46 </sup>Що звете ви Мене: Господи, Господи, та не робите того, що Я говорю?</span></p>'
            '1 Івана 3:24': '<h3> <span>1 Івана 3:24</span></h3><p><span><sup>24 </sup>А хто Його заповіді береже, той у Нім пробуває, а Він у ньому. А що в нас пробуває, пізнаємо це з того Духа, що Він нам Його дав.</span></p>'
            'Дії 5:32': '<h3> <span>Дії 5:32</span></h3><p><span><sup>32 </sup>А тих справ Йому свідками ми й Святий Дух, що Його Бог дав тим, хто слухняний Йому.</span></p>'

---

### Умови. Частина 2 

`Прочитайте <a class="verse" verse="Дії 5:32">Дії 5:32</a>. Чому послух Божому Слову – важлива умова для отримання Святого Духа?` 

Сьогодні, як і тоді, Святий Дух буде дарований усім, хто підкоряється Богові. Біблія наголошує, що любов та послух ідуть пліч-о-пліч і справжня віра виявляється у виконанні Божої волі. Якщо ми довіряємо Господу всім серцем, то будемо виконувати Його заповіді. Ісус сказав: «Якщо хто любить Мене, той буде виконувати Моє слово» (<a class="verse" verse="Від Івана 14:23">Від Івана 14:23</a>). Послух – це вибір людини, котра бажає жити відповідно до Божої волі, вираженої в Його Законі. Ми маємо продовжувати жити в послуху, якщо бажаємо називати Ісуса своїм Господом (<a class="verse" verse="Від Луки 6:46">Від Луки 6:46</a>). «Хто каже, що пізнав Його, а заповідей Його не дотримується, той неправдомовець, і в ньому немає правди. А хто дотримується Його слова, в тому Божа любов справді є досконалою. З цього пізнаємо, що ми в Ньому» (<a class="verse" verse="1 Івана 2:4, 5">1 Івана 2:4, 5</a>). Які сильні слова! Іван також запевняє: «А хто зберігає Його заповіді, той у Ньому перебуває, а Він – у ньому; а що Він у нас перебуває, дізнаємося від Духа, Якого Він нам дав» (<a class="verse" verse="1 Івана 3:24">1 Івана 3:24</a>). Виконуючи Божі повеління, ми матимемо душевний спокій. 

`Прочитайте Юди 18-21. Чому ми маємо утримуватися від будь-яких лихих учинків, якщо хочемо бути наповнені Духом?` 

Вогонь Святого Духа не може палати в нашому житті, якщо ми живемо світським життям. Святий Дух дуже чутливо реагує на будь-який гріх і суєтність у нашому житті. Тому нам необхідно плекати в собі любов до Бога та спілкуватися з Ним через молитву, щоб ми могли уникнути згубного впливу ззовні, виявляючи дух сили, любові й розсудливості (<a class="verse" verse="2 Тимофію 1:6,7">2 Тимофію 1:6,7</a>). Тільки за допомогою наполегливої боротьби зі своїм «я» зможемо стати тими, ким маємо бути. Звичайно, самостійно ми не здатні виконати це завдання. Але саме ми приймаємо рішення, чи підпорядкувати свою волю керівництву Святого Духа, чи підкоритися плоті. Вибір залишається за нами. 

`«Немає меж корисності людини, котра, відмовившись від свого “я”, дає можливість Святому Духові працювати над її серцем та живе життям цілковитого посвячення Богові» (Е. Уайт. Христос – надія світу, с. 250, 251). Як ви можете застосувати ці слова у своєму духовному житті?` 