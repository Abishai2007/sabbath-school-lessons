---
title: 'Умови. Частина 1'
date: 31/01/2017
bible:
    -
        name: UKR.
        verses:
            'Від Луки 11:8-10, 13': '<h3> <span>Від Луки 11:8-10</span></h3><p><span><sup>8 </sup>Кажу вам: коли він не встане, і не дасть ради дружби йому, то за докучання його він устане та й дасть йому, скільки той потребує.</span></p><p><span><sup>9 </sup>І Я вам кажу: просіть, і буде вам дано, шукайте і знайдете, стукайте і відчинять вам!</span></p><p><span><sup>10 </sup>Бо кожен, хто просить одержує, хто шукає знаходить, а тому, хто стукає відчинять.</span></p><h3> <span>Від Луки 11:13</span></h3><p><span><sup>13 </sup>Отож, коли ви, бувши злі, потрапите добрі дари своїм дітям давати, скільки ж більше Небесний Отець подасть Духа Святого всім тим, хто проситиме в Нього?</span></p>'
            'До галатів 3:14': '<h3> <span>До галатів 3:14</span></h3><p><span><sup>14 </sup>щоб Авраамове благословення в Ісусі Христі поширилося на поган, щоб обітницю Духа прийняти нам вірою.</span></p>'
            'До римлян 2:4': '<h3> <span>До римлян 2:4</span></h3><p><span><sup>4 </sup>Або погорджуєш багатством Його добрости, лагідности та довготерпіння, не знаючи, що Божа добрість провадить тебе до покаяння?</span></p>'
            'Дії 2:37, 38': '<h3> <span>Дії 2:37</span></h3><p><span><sup>37 </sup>Як почули ж оце, вони серцем розжалобились, та й сказали Петрові та іншим апостолам: Що ж ми маємо робити, мужі-браття?</span></p><h3> <span>Дії 2:38</span></h3><p><span><sup>38 </sup>А Петро до них каже: Покайтеся, і нехай же охриститься кожен із вас у Ім''я Ісуса Христа на відпущення ваших гріхів, і дара Духа Святого ви приймете!</span></p>'
            'Якова 1:6-8': '<h3> <span>Якова 1:6-8</span></h3><p><span><sup>6 </sup>Але нехай просить із вірою, без жадного сумніву. Бо хто має сумнів, той подібний до морської хвилі, яку жене й кидає вітер.</span></p><p><span><sup>7 </sup>Нехай бо така людина не гадає, що дістане що від Господа.</span></p><p><span><sup>8 </sup>Двоєдушна людина непостійна на всіх дорогах своїх.</span></p>'

---

### Умови. Частина 1 

Слово Боже називає певні умови, необхідні для перебування Святого Духа в нас. Сьогодні і завтра ми розглянемо найважливіші з них. 

`Прочитайте тексти <a class="verse" verse="Дії 2:37, 38">Дії 2:37, 38</a>. Яка перша умова для отримання Святого Духа?` 

Однією з умов отримання дару Святого Духа є покаяння. Слухання Слова Божого пробуджує наше сумління і може привести нас до усвідомлення нашого гріховного, безнадійного стану. Істинне покаяння – це більше, ніж засмучення через згубні наслідки нашого гріха. Це глибока зміна серця й розуму, яка дозволяє побачити гріх таким, яким він є насправді, – потворним злом, бунтом проти Бога. Єдиний спосіб, завдяки якому ми можемо пережити справжнє покаяння, – відчувати дію Божої любові. «Або нехтуючи багатством Його доброти, лагідності й довготерпіння, не знаєш, що доброта Божа веде тебе до покаяння?» (<a class="verse" verse="До римлян 2:4">До римлян 2:4</a>). 

`Прочитайте <a class="verse" verse="До галатів 3:14">До галатів 3:14</a>; <a class="verse" verse="Якова 1:6-8">Якова 1:6-8</a>. Чому ми не можемо отримати Святого Духа, якщо не довіряємо Божому Слову?` 

Ісус обіцяв послати Духа як Свого Представника. Ми отримуємо обіцяний дар через віру. Але якщо сумніваємося в Божій обітниці й не довіряємо Його Слову, то уподібнюємося до двоєдушної людини і не можемо розраховувати на отримання чогось від Бога. Віра – це більше, ніж розумова згода. Це повна довіра свого життя Богові, упевненість у тому, що Бог збереже незмінним Своє Слово та не підведе, незалежно від обставин. 

`Прочитайте <a class="verse" verse="Від Луки 11:8-10, 13">Від Луки 11:8-10, 13</a>. Чому постійна молитва про отримання Духа така важлива?` 

Бог не утримує Духа. Господь значно добріший до нас, ніж ми до своїх дітей. Наша наполеглива молитва не змінює Його ставлення до нас. Наша молитва насамперед змінює нас самих та приводить у Божу присутність. Молитва наближує не Бога до нас, а нас до Нього. Наші молитви просто показують нашу рішучість та готують нас для отримання дару. 

`Як ми можемо навчитися бути більш ревними, старанними та самовідданими у своєму молитовному житті? Чому так важливо здобувати ці якості?` 