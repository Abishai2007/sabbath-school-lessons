---
title: 'Наповнення Святим Духом'
date: 30/01/2017
bible:
    -
        name: UKR.
        verses:
            'Дії 2:4; 4:8, 31; 9:17; 13:9': '<h3> <span>Дії 2:4</span></h3><p><span><sup>4 </sup>Усі ж вони сповнились Духом Святим, і почали говорити іншими мовами, як їм Дух промовляти давав.</span></p><h3> <span>Дії 4:8</span></h3><p><span><sup>8 </sup>Тоді Петро, переповнений Духом Святим, промовив до них: Начальники люду та старшини Ізраїлеві!</span></p><h3> <span>Дії 4:31</span></h3><p><span><sup>31 </sup>Як вони ж помолились, затряслося те місце, де зібрались були, і переповнилися всі Святим Духом, і зачали говорити Слово Боже з сміливістю!</span></p><h3> <span>Дії 9:17</span></h3><p><span><sup>17 </sup>І Ананій пішов, і до дому ввійшов, і руки поклавши на нього, промовив: Савле брате, Господь Ісус, що з''явився тобі на дорозі, якою ти йшов, послав ось мене, щоб став ти видющий, і наповнився Духа Святого!</span></p><h3> <span>Дії 13:9</span></h3><p><span><sup>9 </sup>Але Савл, що й Павло він, переповнився Духом Святим і на нього споглянув,</span></p>'
            'Від Луки 1:41, 67': '<h3> <span>Від Луки 1:41</span></h3><p><span><sup>41 </sup>Коли ж Єлисавета зачула Маріїн привіт, затріпотала дитина в утробі її. І Єлисавета наповнилась Духом Святим,</span></p><h3> <span>Від Луки 1:67</span></h3><p><span><sup>67 </sup>Його ж батько Захарій наповнився Духом Святим, та й став пророкувати й казати:</span></p>'
            'До галатів 3:14': '<h3> <span>До галатів 3:14</span></h3><p><span><sup>14 </sup>щоб Авраамове благословення в Ісусі Христі поширилося на поган, щоб обітницю Духа прийняти нам вірою.</span></p>'
            'До ефесян 5:18': '<h3> <span>До ефесян 5:18</span></h3><p><span><sup>18 </sup>І не впивайтесь вином, в якому розпуста, але краще наповнюйтесь Духом,</span></p>'
            'До галатів 3:2': '<h3> <span>До галатів 3:2</span></h3><p><span><sup>2 </sup>Це одне хочу знати від вас: чи ви прийняли Духа ділами Закону, чи із проповіді про віру?</span></p>'
            'До римлян 8:9': '<h3> <span>До римлян 8:9</span></h3><p><span><sup>9 </sup>А ви не в тілі, але в дусі, бо Дух Божий живе в вас. А коли хто не має Христового Духа, той не Його.</span></p>'
            'Дії 13:52': '<h3> <span>Дії 13:52</span></h3><p><span><sup>52 </sup>А учні сповнялися радощів і Духа Святого.</span></p>'

---

### Наповнення Святим Духом 

`Прочитайте тексти <a class="verse" verse="До ефесян 5:18">До ефесян 5:18</a>; <a class="verse" verse="Дії 13:52">Дії 13:52</a>; <a class="verse" verse="До римлян 8:9">До римлян 8:9</a>. Що значить бути наповненими Святим Духом? Яким чином у нашому житті відбувається наповнення Духом?` 

Охрестившись та долучившись до Христа, ми маємо жити в силі Духа. Для цього нам необхідно бути наповненими Духом. У Новому Завіті містяться численні згадки про людей, наповнених Духом (<a class="verse" verse="Від Луки 1:41, 67">Від Луки 1:41, 67</a>; <a class="verse" verse="Дії 2:4; 4:8, 31; 9:17; 13:9">Дії 2:4; 4:8, 31; 9:17; 13:9</a>). Апостол Павло використовує дієслова та їхні граматичні форми стосовно людини, яка цілком підкорилася Богові й відкрита для керівного впливу Святого Духа. Бог може безперешкодно діяти в житті такої людини. 

Якщо ми залежні від алкоголю, наші вчинки, мова і думки зазнають негативного впливу. Коли ми сповнені Духом Святим, це дозволяє Йому справляти на нас позитивний вплив, унаслідок чого наші вчинки, мова й думки відображатимуть Ісуса. 

Хоч Дух дарований нам для зміцнення у вірі (<a class="verse" verse="До галатів 3:2">До галатів 3:2</a>) і ми приймаємо Його через віру (<a class="verse" verse="До галатів 3:14">До галатів 3:14</a>) у момент хрещення (Тита 3:5, 6), проте нам необхідно щодня наповнюватися Святим Духом. Ми не можемо задовольнятися сильним досвідом, який мали минулого року, минулого місяця або навіть учора. Нам потрібно наповнюватися Божим Духом щодня, оскільки щодня перед нами постають нові завдання. 

У тексті <a class="verse" verse="Дії 13:52">Дії 13:52</a> використовується дієслово недоконаного виду «сповнювалися», яке означає безперервну дію. Наповнення Духом – не разова подія, воно має стати частиною щоденного досвіду. Кожна сфера нашого життя має бути відзначена Його присутністю, тоді ми будемо жити так, як належить. 

Наповнення Святим Духом не означає, що ми отримуємо Його в більшому обсязі, ніж раніше. Це означає, що Він справляє більший вплив на наше життя. Тільки якщо ми щодня підпорядковуємо своє життя Духові, Він може використовувати нас для Божої слави. 

«Я бажаю звернути вашу увагу на такий факт: люди, у серцях яких через віру живе Ісус, отримали Святого Духа. Кожна людина, що приймає Ісуса як свого особистого Спасителя, отримує також Святого Духа. Він буде її Порадником, Керівником і Свідком, Він здійснюватиме її освячення» (Е. Уайт. Рукописи, т. 14, с. 71). 