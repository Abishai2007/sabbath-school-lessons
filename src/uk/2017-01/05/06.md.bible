---
title: 'Егоцентричне чи Христоцентричне життя?'
date: 02/02/2017
bible:
    -
        name: UKR.
        verses:
            'До ефесян 5:1-9, 17-20': '<h3> <span>До ефесян 5:1-9</span></h3><p><span><span>5 </span>Отже, будьте наслідувачами Богові, як улюблені діти,</span></p><p><span><sup>2 </sup>і поводьтеся в любові, як і Христос полюбив вас, і видав за нас Самого Себе, як дар і жертву Богові на приємні пахощі.</span></p><p><span><sup>3 </sup>А розпуста та нечисть усяка й зажерливість нехай навіть не згадуються поміж вами, як личить святим,</span></p><p><span><sup>4 </sup>і гидота, і марнословство або жарти, що непристойні вам, але краще дякування.</span></p><p><span><sup>5 </sup>Знайте бо це, що жаден розпусник, чи нечистий, або зажерливий, що він ідолянин, не має спадку в Христовому й Божому Царстві!</span></p><p><span><sup>6 </sup>Нехай вас не зводить ніхто словами марнотними, бо гнів Божий приходить за них на неслухняних,</span></p><p><span><sup>7 </sup>тож не будьте їм спільниками!</span></p><p><span><sup>8 </sup>Ви бо були колись темрявою, тепер же ви світло в Господі, поводьтеся, як діти світла,</span></p><p><span><sup>9 </sup>бо плід світла знаходиться в кожній добрості, і праведності, і правді.</span></p><h3> <span>До ефесян 5:17-20</span></h3><p><span><sup>17 </sup>Через це не будьте нерозумні, але розумійте, що є воля Господня.</span></p><p><span><sup>18 </sup>І не впивайтесь вином, в якому розпуста, але краще наповнюйтесь Духом,</span></p><p><span><sup>19 </sup>розмовляючи поміж собою псалмами, і гімнами, і піснями духовними, співаючи й граючи в серці своєму для Господа,</span></p><p><span><sup>20 </sup>дякуючи завжди за все Богові й Отцеві в Ім''я Господа нашого Ісуса Христа,</span></p>'
            '2 до коринтян 5:14, 15': '<h3> <span>2 до коринтян 5:14</span></h3><p><span><sup>14 </sup>Бо Христова любов спонукує нас, що думають так, що коли вмер Один за всіх, то всі померли.</span></p><h3> <span>2 до коринтян 5:15</span></h3><p><span><sup>15 </sup>А вмер Він за всіх, щоб ті, хто живе, не жили вже для себе самих, а для Того, Хто за них був умер і воскрес.</span></p>'
            'До галатів 5:16-26': '<h3> <span>До галатів 5:16-26</span></h3><p><span><sup>16 </sup>І кажу: ходіть за духом, і не вчините пожадливости тіла,</span></p><p><span><sup>17 </sup>бо тіло бажає противного духові, а дух противного тілу, і супротивні вони один одному, щоб ви чинили не те, чого хочете.</span></p><p><span><sup>18 </sup>Коли ж дух вас провадить, то ви не під Законом.</span></p><p><span><sup>19 </sup>Учинки тіла явні, то є: перелюб, нечистість, розпуста,</span></p><p><span><sup>20 </sup>ідолослуження, чари, ворожнечі, сварка, заздрість, гнів, суперечки, незгоди, єресі,</span></p><p><span><sup>21 </sup>завидки, п''янство, гулянки й подібне до цього. Я про це попереджую вас, як і попереджав був, що хто чинить таке, не вспадкують вони Царства Божого!</span></p><p><span><sup>22 </sup>А плід духа: любов, радість, мир, довготерпіння, добрість, милосердя, віра,</span></p><p><span><sup>23 </sup>лагідність, здержливість: Закону нема на таких!</span></p><p><span><sup>24 </sup>А ті, що Христові Ісусові, розп''яли вони тіло з пожадливостями та з похотями.</span></p><p><span><sup>25 </sup>Коли духом живемо, то й духом ходімо!</span></p><p><span><sup>26 </sup>Не будьмо чванливі, не дражнімо один одного, не завидуймо один одному!</span></p>'
            'До галатів 3:3': '<h3> <span>До галатів 3:3</span></h3><p><span><sup>3 </sup>Чи ж ви аж такі нерозумні? Духом почавши, кінчите тепер тілом?</span></p>'

---

### Егоцентричне чи Христоцентричне життя? 

`Прочитайте <a class="verse" verse="До галатів 5:16-26">До галатів 5:16-26</a> та порівняйте з <a class="verse" verse="До ефесян 5:1-9, 17-20">До ефесян 5:1-9, 17-20</a>. Назвіть відмінності між егоцентричним життям і життям, сповненим Духом.` 

Життя людини, яка не живе в Дусі, радикально відрізняється від життя й цінностей людини, наповненої Духом. 

| егоцентрична людина | христоцентрична людина |
|:-:|:-:|
| бажає того, що гріховне й неугодне Богові; | бажає того, що духовне й угодне Богові; |  
| дозволяє гріховним пристрастям контролювати її життя; | дозволяє Святому Духові контролювати її життя; |  
| зловживає своєю свободою, поневолена гріхом; | звільнена від рабства гріха, покликана до свободи в Христі; |  
| опирається Божій волі; | слухняна Божій волі; |  
| прагне до самодогоджання; | виявляє самовідданість; |  
| приносить плоди гріха; | приносить плід Духа; |  
| не визнає потреби в прощенні та прагне самовихваляння. | визнає потребу в прощенні та прославляє Ісуса за те, що Він здійснив. |  

Життя людини, яка сповнена Божим Духом, характеризується добровільним послухом Божому Законові та ніжним співчуттям до ближніх (див. <a class="verse" verse="2 до коринтян 5:14, 15">2 до коринтян 5:14, 15</a>). Свідомість та мислення такої людини оновлені, вона отримала нове серце і новий погляд на життя, тому її цінності й поведінка змінилися. Не бажаючи жити егоїстичним життям, вона підпорядковує його Святому Духові (<a class="verse" verse="До галатів 3:3">До галатів 3:3</a>). 

Ми не можемо самі себе перетворити, оскільки не володіємо для цього жодною внутрішньою силою, адже гріх надто глибоко укорінився в нас. Відновна сила має надходити від Бога. Глибокі внутрішні зміни можливі тільки завдяки перетворювальній дії Святого Духа. Винятково зовнішні зміни, такі як відмова від шкідливої звички, не роблять нас християнами. Перетворення має походити із серця, оновленого Святим Духом. 

Це праця усього життя. На цьому шляху будуть свої злети й падіння, але Сам Бог обіцяє здійснити в нас необхідні перетворення, якщо ми віддаємо себе Йому. «Я впевнений у тому, що Той, Хто розпочав у вас добре діло, завершить його до дня Ісуса Христа» (До филип'ян 1:6).

`У яких сферах свого життя ви бачите, як егоцентрична природа виривається назовні, а в яких відзначаєте дію Святого Духа? Що ваша відповідь говорить про ваш стан та рішення, яке необхідно прийняти?` 