---
title: 'Сърцето на Павел'
date: 20/08/2017
bible:
    -
        name: BG1940
        verses:
            '2 Коринтяни 5:20; 8:4; 10:2': '<h3>2 Коринтяни 5:20</h3><sup class="versenum">20 </sup>И тъй от Христова страна сме посланици, като че Бог чрез нас умолява; молим &lt;ви&gt; от Христова страна, примирете се с Бога,<h3>2 Коринтяни 8:4</h3><sup class="versenum">4 </sup>като ни умоляваха с голямо настояване, относно това даване {Гръцки: Относно благодатта}, дано да участвуват &lt;и те&gt; в служенето на светиите.<h3>2 Коринтяни 10:2</h3><sup class="versenum">2 </sup>моля ви се, когато съм при вас &lt;да се&gt; не &lt;принудя&gt; да употребя смелост с оная увереност, с която мисля да се одързостя против някои, които разчитат, че ние плътски се обхождаме.'
            'Галатяни 4:12-20 ': '<h3>Галатяни 4:12-20</h3><sup class="versenum">12 </sup>Моля ви се, братя, станете като мене, защото и аз &lt;станах&gt; като вас. Не сте ми сторили никаква неправда,<sup class="versenum">13 </sup>но &lt;сами&gt; знаете, че на първия път ви проповядвах благовестието, вследствие на телесна слабост;<sup class="versenum">14 </sup>но &lt;пак&gt;, това, което ви беше изпитня в моята снага, вие не го презряхте, нито се погнусихте от него, но ме приехте като Божий ангел, като Христа Исуса.<sup class="versenum">15 </sup>Тогава, къде е онова ваше самочеститяване? Понеже свидетелствувам за вас, че, ако беше възможно, очите си бихте извъртели и бихте ми ги дали.<sup class="versenum">16 </sup>Прочее, аз неприятел ли ви станах, понеже постъпвам вярно с вас?<sup class="versenum">17 </sup>Тия &lt;учители&gt; ви търсят ревностно не по добър начин; даже те желаят да ви отлъчат &lt;от нас&gt;, за да търсите тях ревностно.<sup class="versenum">18 </sup>Но добре е да бъдете търсени ревностно за това, което е добро, и то на всяко време, а не само, когато се намирам аз между вас.<sup class="versenum">19 </sup>Дечица мои, за които съм пак в родилни болки докле се изобрази Христос във вас,<sup class="versenum">20 </sup>желал бих да съм сега при вас и да променя гласа си, защото съм в недоумение за вас.'
            'Галатяни 4:19': '<h3>Галатяни 4:19</h3><sup class="versenum">19 </sup>Дечица мои, за които съм пак в родилни болки докле се изобрази Христос във вас,'

---

`Прочетете <a class="verse" verse="Галатяни 4:12-20 ">Галатяни 4:12-20. </a>Кое подбужда Павел да отправи своята вест в тези стихове?`

Първоначалният признак за тревогата, която тежи на сърцето на Павел, е личният призив в стих 12. Този призив идва веднага след настоятелната му молба галатяните да станат като него. Значението на думата „умолявам“ или „моля настоятелно“, за съжаление, не може да бъде предадена изцяло в преводите. Гръцката дума е deomai. Макар че може да бъде преведена като „настоявам“ или „умолявам“, гръцката дума носи нотка на отчаяние (<a class="verse" verse="2 Коринтяни 5:20; 8:4; 10:2">2 Коринтяни 5:20; 8:4; 10:2</a>). Всъщност Павел казва: „Моля ви на колене!“.

Тревогата на апостола не е свързана само с теологичните понятия и доктриналните разбирания. Сърцето му е обвързано с живота на хората, които е довел при Христос чрез своето служене. Счита себе си за повече от просто приятел; той е техен духовен баща, а те са негови деца. Нещо повече, Павел сравнява безпокойството си за галатяните с притесненията и болките на родилка (<a class="verse" verse="Галатяни 4:19">Галатяни 4:19.</a>. Павел е смятал, че предишните му „родилни болки“ са били достатъчни за тяхното „безопасно раждане“, когато е основал църквата. Но сега, когато галатяните са се отклонили от истината, той преживява отново тези родилни болки за тяхното добро.

`Каква цел си е поставил Павел за галатяните? Какъв резултат иска да види от всичките си „родилни болки“ за тях? <a class="verse" verse="Галатяни 4:19">Галатяни 4:19.</a>`

След като е описал галатяните като оформени в утробата, сега апостолът говори за тях така, сякаш самите те са майки, очакващи раждането. Думата, преведена като „изобрази“, се използва в медицината за развитието на зародиша. Чрез тази метафора Павел описва какво означава да бъдем християни както поотделно, така и общо като църква. Да бъдеш последовател на Христос е нещо повече от обикновена изповед на вяра; то включва радикално преобразяване по образа на Христос. Павел не „търси някакви незначителни промени в галатяните, а това преобразяване, при което, като гледа тях, ще вижда Христос“ (Leon Morris. Galatians. Downers Grove, III.: InterVarsity Press, 1996, p. 142).

`Къде виждате характера на Христос изобразен в живота ви? В кои сфери все още трябва чувствително да израснете?`