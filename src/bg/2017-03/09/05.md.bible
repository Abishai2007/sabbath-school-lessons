---
title: 'Тогава и сега'
date: 23/08/2017
bible:
    -
        name: BG1940
        verses:
            '2 Коринтяни 4:7-12; 12:7-10': '<h3>2 Коринтяни 4:7-12</h3><sup class="versenum">7 </sup>А ние имаме това съкровище в пръстни съдове, за да &lt;се види&gt;, че превъзходната сила е от Бога, а не от нас.<sup class="versenum">8 </sup>Угнетявани &lt;сме&gt; отвсякъде, но не &lt;сме&gt; утеснени; в недоумение &lt;сме&gt;, но не до отчаяние;<sup class="versenum">9 </sup>гонени &lt;сме&gt;, но не оставени; повалени &lt;сме&gt;, но не погубени.<sup class="versenum">10 </sup>Всякога носим на тялото си убиваното на [Господа] Исуса, за да се яви на тялото ни и живота на Исуса.<sup class="versenum">11 </sup>Защото ние живите винаги сме предавани на смърт за Исуса, за да се яви и живота на Исуса в нашата смъртна плът.<sup class="versenum">12 </sup>Така щото смъртта действува в нас, а животът във вас.<h3>2 Коринтяни 12:7-10</h3><sup class="versenum">7 </sup>А за да се не превъзнасям поради премногото откровения, даде ми се трън {Или: Мъченически кол.} в плътта, пратеник от сатана да ме мъчи, та да се не превъзнасям.<sup class="versenum">8 </sup>Затова три пъти се молих на Господа да се отмахне от мене;<sup class="versenum">9 </sup>и Той ми рече: Доволно ти е Моята благодат; защото силата Ми в немощ се показва съвършена. И тъй, с преголяма радост по-добре ще се похваля с немощите си, за да почива на мене Христовата сила.<sup class="versenum">10 </sup>Затова намирам удоволствие в немощи, в укори, в лишения, в гонения, в притеснения за Христа; защото, когато съм немощен, тогава съм силен.'
            '2 Коринтяни 12:7-9': '<h3>2 Коринтяни 12:7-9</h3><sup class="versenum">7 </sup>А за да се не превъзнасям поради премногото откровения, даде ми се трън {Или: Мъченически кол.} в плътта, пратеник от сатана да ме мъчи, та да се не превъзнасям.<sup class="versenum">8 </sup>Затова три пъти се молих на Господа да се отмахне от мене;<sup class="versenum">9 </sup>и Той ми рече: Доволно ти е Моята благодат; защото силата Ми в немощ се показва съвършена. И тъй, с преголяма радост по-добре ще се похваля с немощите си, за да почива на мене Христовата сила.'
            'Галатяни 4:13': '<h3>Галатяни 4:13</h3><sup class="versenum">13 </sup>но &lt;сами&gt; знаете, че на първия път ви проповядвах благовестието, вследствие на телесна слабост;'
            'Римляни 8:28;': '<h3>Римляни 8:28</h3><sup class="versenum">28 </sup>Но знаем, че всичко съдействува за добро на тия, които любят Бога, които са призовани според &lt;Неговото&gt; намерение.'
            'Галатяни 3:1': '<h3>Галатяни 3:1</h3><span class="chapternum">3 </span>О, несмислени галатяни, кой ви омая, вас, пред чиито очи Исус Христос е бил ясно очертан &lt;като&gt; разпнат?'
            'Йоан 9:1,2;': '<h3>Йоан 9:1,2</h3><span class="chapternum">9 </span>И когато заминаваше, видя един сляпороден човек.<h3>Йоан 9:2</h3><sup class="versenum">2 </sup>И учениците Му Го попитаха казвайки: Учителю, поради чий грях, негов ли, или на родителите му, той се е родил сляп?'
            'Лука 13:1-4': '<h3>Лука 13:1-4</h3><span class="chapternum">13 </span>В същото време присъствуваха някои, които известиха на &lt;Исуса&gt; за галилеяните, чиято кръв Пилат смесил с жертвите им.<sup class="versenum">2 </sup>И Той в отговор им рече: Мислите ли, че тия галилеяни са били най-грешни от всичките галилеяни, понеже са пострадали така?<sup class="versenum">3 </sup>Казвам ви, не; но ако се не покаете, всички така ще загинете.<sup class="versenum">4 </sup>Или мислите ли, че ония осемнадесет души, върху които падна силоамската кула и ги уби, бяха престъпници повече от всички човеци, които живеят в Ерусалим?'

---

Отношенията между Павел и вярващите в Галатия невинаги са били толкова тягостни и охладнели, каквито са станали сега. Всъщност, щом апостолът си спомня времето, когато за пръв път е проповядвал евангелието там, той с въодушевление говори колко добре са се държали те с него. Какво се е объркало?

`Кое събитие изглежда е накарало Павел да реши да проповядва евангелието в Галатия? <a class="verse" verse="Галатяни 4:13">Галатяни 4:13.</a>`

Явно отначало апостолът не е мислел да проповядва евангелието в Галатия. Някаква болест обаче го наляга по време на пътуването и го принуждава или да остане по-дълго в Галатия, отколкото е възнамерявал, или да пътува дотам, за да се лекува. Не се знае каква точно е тази тайнствена болест. Някои предполагат, че се заразява с малария; други (въз основа на думите на апостола, че галатяните са готови да си извадят очите и да му ги дадат) предполагат, че може да е болест на очите. Това заболяване може също да е свързано и с „тръна в плътта“, който споменава във <a class="verse" verse="2 Коринтяни 12:7-9">2 Коринтяни 12:7-9.</a>

От каквото и да е боледувал Павел, разбираме, че то е било толкова неприятно, че се е превърнало в изпитание за галатяните. В свят, където болестта често се смята за признак на Божествено проклятие (<a class="verse" verse="Йоан 9:1,2;">Йоан 9:1,2;</a> <a class="verse" verse="Лука 13:1-4">Лука 13:1-4</a>), заболяването на Павел лесно би могло да стане извинение за галатяните да отхвърлят както него, така и вестта му. Но те го приемат с цяло сърце. Защо? Защото сърцата им са стоплени от проповедите за Кръста (<a class="verse" verse="Галатяни 3:1">Галатяни 3:1</a>) и убеждението на Светия Дух. И сега каква причина биха могли да изтъкнат за промяната в отношението си?

`По какви причини Бог може да е допуснал страданията на Павел? Как би могъл апостолът да служи на другите, ако е зает със собствените си проблеми? <a class="verse" verse="Римляни 8:28;">Римляни 8:28;</a> <a class="verse" verse="2 Коринтяни 4:7-12; 12:7-10">2 Коринтяни 4:7-12; 12:7-10.</a>`

Каквато и да е била болестта на Павел, определено е била сериозна и той би могъл лесно да я използва като оправдание или да обвини Бога за проблемите си, или просто да се откаже да разгласява евангелието. Но той не прави нито едното, нито другото. Вместо да допусне тази ситуация напълно да изчерпи жизнените му сили, Павел я използва като възможност да се облегне още по-силно на Божията благодат. „Колко често Бог използва неблагоприятните житейски обстоятелства – болест, гонения, бедност, дори природни бедствия и необясними трагедии – като случаи да покаже Своята милост и благодат и като средство за напредъка на евангелието“ (Timothy Georgе. Galatians. P. 323, 324).

`Как можете да се научите в изпитания и страдания да разчитате още повече на Господа? Какви са алтернативите?`