---
title: 'Освободени в Христос'
date: 03/09/2017
bible:
    -
        name: BG1940
        verses:
            '1 Коринтяни 6:20; 7:23': '<h3>1 Коринтяни 6:20</h3><sup class="versenum">20 </sup>защото сте били с цена купени; затова прославете Бога с телата си, [и с душите си, които са Божии].<h3>1 Коринтяни 7:23</h3><sup class="versenum">23 </sup>С цена сте били купени; не ставайте роби на човеци.'
            'Галатяни 1:3,4; 2:16 ': '<h3>Галатяни 1:3,4</h3><sup class="versenum">3 </sup>Благодат и мир да бъде на вас от Бога Отца и &lt;от&gt; нашия Господ Исус Христос,<h3>Галатяни 1:4</h3><sup class="versenum">4 </sup>Който даде себе си за нашите грехове, за да ни избави от настоящия нечист свят {Или: Век.} според волята на нашия Бог и Отец.<h3>Галатяни 2:16</h3><sup class="versenum">16 </sup>като знаем все пак, че човек не се оправдава чрез дела по закона, а само чрез вяра в Исуса Христа, - и ние повярвахме в Христа Исуса, за да се оправдаем чрез вяра в Христа, а не чрез дела по закона; защото чрез дела по закона няма да се оправдае никоя твар.'
            'Галатяни 5:1': '<h3>Галатяни 5:1</h3><span class="chapternum">5 </span>Стойте, прочее, твърдо в свободата, за която Христос ни освободи, и не се заплитайте отново в робско иго.'

---

`„И така, стойте твърдо в свободата, за която Христос ни освободи, и не се заплитайте отново в робско иго“ (<a class="verse" verse="Галатяни 5:1">Галатяни 5:1</a>).`

Като военен командир, който заповядва на колебливите си войници да се съберат за битка, Павел заповядва на галатяните да не изневеряват на свободата си в Христос. Такава енергия и сила има в неговия тон, че думите сякаш изскачат от листа и започват да действат. И именно това желае той. Въпреки че този стих е свързан тематично с предишните и със следващите, резкият му тон и липсата на синтактични връзки на гръцки език подсказват, че Павел желае този стих да изпъкне като огромен билборд. Свободата в Христос обобщава целия коментар на апостола, а галатяните рискуват да я изгубят.

`Прочетете <a class="verse" verse="Галатяни 1:3,4; 2:16 ">Галатяни 1:3,4; 2:16 </a>и 3:13. Какви метафори са използвани в тези стихове и с какво ни помагат по-добре да разберем какво е сторил Христос за нас?`

Думите на Павел „в свободата, за която Христос ни освободи“ (<a class="verse" verse="Галатяни 5:1">Галатяни 5:1</a>) вероятно подсказват, че е замислил още едно сравнение. Изразите са сходни с фразата, използвана при свещеното освобождаване (manumission) на роби. Тъй като робите нямат никакви законни права, се предполага, че някое божество би могло да изкупи тяхната свобода, а в замяна робът, макар и всъщност свободен, по закон ще принадлежи на това божество. Разбира се, на практика тази церемония е илюзия – всъщност робът внася парите за своята свобода в храмовата съкровищница. Вижте например фразата, използвана в един от почти хилядата надписи, открити в храма на Аполон Питийски в Делфи, които датират от 201 г.пр.Хр. до 100 г.сл.Хр.: „За освобождаване Аполон Питийски купи от Сосибус от Амфиса робиня, която се казва Никея (…) Обаче Никея посвети покупката на Аполо за свобода“ (Ben Witherington III, Grace in Galatia. Grand Rapids, Mich.: William B. Eerdmans Publishing Company, 1998, p. 340).

Тази формулировка е много сходна по същество с думите на Павел, но има и една съществена разлика. В метафората на апостола няма нищо илюзорно. И не ние осигуряваме откупната цена (<a class="verse" verse="1 Коринтяни 6:20; 7:23">1 Коринтяни 6:20; 7:23</a>). Тя е твърде висока за нас. Безсилни сме да се спасим сами, но Исус се намесва и прави за нас това, което не бихме могли да сторим (дори с цената на живота си). Той плаща глобата за нашите грехове и по този начин ни освобождава от осъждане.

`Вгледайте се в собствения си живот. Някога минавало ли ви е през ум, че можете да се спасите сами? Какво следва да разкрие отговорът ви за огромната благодарност, която дължим на Исус заради всичко, което ни подарява?`