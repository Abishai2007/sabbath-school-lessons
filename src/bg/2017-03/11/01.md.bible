---
title: 'Свобода в Христос'
date: 02/09/2017
bible:
    -
        name: BG1940
        verses:
            'Римляни 8:4; 13:8': '<h3>Римляни 8:4</h3><sup class="versenum">4 </sup>за да се изпълнят изискванията на закона в нас, които ходим, не по плът, но по Дух.<h3>Римляни 13:8</h3><sup class="versenum">8 </sup>Не оставайте никому длъжни в нищо, освен един друг да се обичате, защото, който обича другиго, изпълнява закона.'
            '1 Коринтяни 6:20;': '<h3>1 Коринтяни 6:20</h3><sup class="versenum">20 </sup>защото сте били с цена купени; затова прославете Бога с телата си, [и с душите си, които са Божии].'
            'Галатяни 5:1-15;': '<h3>Галатяни 5:1-15</h3><span class="chapternum">5 </span>Стойте, прочее, твърдо в свободата, за която Христос ни освободи, и не се заплитайте отново в робско иго.<sup class="versenum">2 </sup>Ето, аз, Павел, ви казвам, че, ако се обрязвате, Христос никак няма да ви ползува.<sup class="versenum">3 </sup>Да! повторно заявявам на всеки човек, който се обрязва, че е длъжен да изпълни целия закон.<sup class="versenum">4 </sup>Вие, които желаете да се оправдавате чрез закона сте се отлъчили от Христа, отпаднали сте от благодатта.<sup class="versenum">5 </sup>Защото ние чрез Духа ожидаме оправданието чрез вяра, за което се надяваме.<sup class="versenum">6 </sup>Понеже в Христа Исуса нито обрязването има някаква сила, нито необрязването, но вяра, която действува чрез любов.<sup class="versenum">7 </sup>Вие вървяхте добре; кой ви попречи да не бъдете послушни на истината?<sup class="versenum">8 </sup>Това убеждение не &lt;беше&gt; от Онзи, Който ви е призовал.<sup class="versenum">9 </sup>Малко квас заквасва цялото тесто.<sup class="versenum">10 </sup>Аз съм уверен за вас в Господа, че няма да помислите другояче; а който ви смущава, той ще понесе своето наказание, който и да бил той.<sup class="versenum">11 </sup>И аз братя, защо още да бъда гонен, ако продължавам да проповядвам обрязване? &lt;защото&gt; тогава съблазънта на кръста би се махнала.<sup class="versenum">12 </sup>Дано се отсечаха ония, които ви разколебават.<sup class="versenum">13 </sup>Защото вие, братя, на свобода бяхте призовани; само не &lt;употребявайте&gt; свободата си като повод за &lt;угаждане&gt; на плътта, но с любов служете си един на друг.<sup class="versenum">14 </sup>Защото целият закон се изпълнява в една дума, &lt;сиреч&gt;, в тая "Да обичаш ближния си както себе си".<sup class="versenum">15 </sup>Но ако се хапете и се ядете един друг, пазете се да не би един друг да се изтребите.'
            'Евреи 2:14, 15;': '<h3>Евреи 2:14, 15</h3><sup class="versenum">14 </sup>И тъй, понеже децата са същества от общата плът и кръв то и Той, подобно &lt;на тях&gt;, взе участие в същото, за да унищожи чрез смъртта този, който има властта, сиреч, дявола,<h3>Евреи 2: 15</h3><sup class="versenum">15 </sup>и да избави всички ония, които, поради страха от смъртта, през целия си живот са били подчинени на робство.'
            'Галатяни 5:13': '<h3>Галатяни 5:13</h3><sup class="versenum">13 </sup>Защото вие, братя, на свобода бяхте призовани; само не &lt;употребявайте&gt; свободата си като повод за &lt;угаждане&gt; на плътта, но с любов служете си един на друг.'
            'Галатяни 2:4 ': '<h3>Галатяни 2:4</h3><sup class="versenum">4 </sup>и то поради лъжебратята, които бяха се вмъкнали да съгледват свободата, която имаме в Христа Исуса, за да ни поробят;'
            'Римляни 8:1;': '<h3>Римляни 8:1</h3><span class="chapternum">8 </span>Сега прочее, няма никакво осъждане на тия, които са в Христа Исуса, [които ходят, не по плът но по Дух].'

---

### За тази седмица прочетете:
<a class="verse" verse="Галатяни 5:1-15;">Галатяни 5:1-15;</a> <a class="verse" verse="1 Коринтяни 6:20;">1 Коринтяни 6:20;</a> <a class="verse" verse="Римляни 8:1;">Римляни 8:1;</a> <a class="verse" verse="Евреи 2:14, 15;">Евреи 2:14, 15;</a> <a class="verse" verse="Римляни 8:4; 13:8">Римляни 8:4; 13:8.</a>

> <p>Стих за запаметяване</p>
> „Защото вие, братя, към свобода бяхте призовани; само не превръщайте свободата в разпуснатост на плътта, но с любов служете един на друг“ (<a class="verse" verse="Галатяни 5:13">Галатяни 5:13</a>).

В <a class="verse" verse="Галатяни 2:4 ">Галатяни 2:4 </a>апостол Павел накратко споменава колко е важно да пазим „свободата“, която имаме в Исус Христос. Но какво има предвид, когато говори за „свобода“, както прави доста често? Какво включва тази свобода? Докъде се простира тя? Има ли ограничения? И каква е връзката на свободата в Христос със закона?

Павел изяснява тези въпроси, като предупреждава галатяните за две опасности. Първата е законничеството. Опонентите му в Галатия са толкова вманиачени да спечелят Божието благоразположение чрез дела, че изгубват от поглед освобождаващото дело на Христос; спасението, което вече имат в Него чрез вяра. Втората опасност е склонността да злоупотребяваме със свободата, която Христос е заплатил за нас, като се отдаваме на греха. Хората, защитаващи тази гледна точка, смятат, без никакво основание, че свободата няма нищо общо със закона.

И законничеството, и разпуснатостта нямат нищо общо със свободата, защото те по един и същ начин държат последователите си в робство. Апостол Павел обаче умолява галатяните да стоят твърди в истинската свобода, която им принадлежи по право в Христос.