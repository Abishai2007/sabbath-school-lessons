---
title: 'Свобода, а не разюзданост'
date: 06/09/2017
bible:
    -
        name: BG1940
        verses:
            'Римляни 3:8; 6:1,2': '<h3>Римляни 3:8</h3><sup class="versenum">8 </sup>И защо да не вършим зло, за да дойде добро? (както някои клеветнически твърдят, че ние &lt;така&gt; говорим). На такива осъждането е справедливо.<h3>Римляни 6:1,2</h3><span class="chapternum">6 </span>Тогава какво? Да речем ли: Нека останем в греха, за да се умножи благодатта?<h3>Римляни 6:2</h3><sup class="versenum">2 </sup>Да не бъде! Ние, които сме умрели към греха, как ще живеем вече в него?'
            'Галатяни 5:13, ': '<h3>Галатяни 5:13</h3><sup class="versenum">13 </sup>Защото вие, братя, на свобода бяхте призовани; само не &lt;употребявайте&gt; свободата си като повод за &lt;угаждане&gt; на плътта, но с любов служете си един на друг.'
            'Галатяни 5:13 ': '<h3>Галатяни 5:13</h3><sup class="versenum">13 </sup>Защото вие, братя, на свобода бяхте призовани; само не &lt;употребявайте&gt; свободата си като повод за &lt;угаждане&gt; на плътта, но с любов служете си един на друг.'
            'Галатяни 5:13': '<h3>Галатяни 5:13</h3><sup class="versenum">13 </sup>Защото вие, братя, на свобода бяхте призовани; само не &lt;употребявайте&gt; свободата си като повод за &lt;угаждане&gt; на плътта, но с любов служете си един на друг.'
            'Римляни 5:5': '<h3>Римляни 5:5</h3><sup class="versenum">5 </sup>А надеждата не посрамява, защото Божията любов е изляна в сърцата ни чрез дадения нам Свети Дух.'

---

_<a class="verse" verse="Галатяни 5:13">Галатяни 5:13.</a>

<a class="verse" verse="Галатяни 5:13 ">Галатяни 5:13 </a>бележи важна повратна точка в книгата „Галатяни“. Докато до този момент Павел изцяло се е концентрирал върху теологичното съдържане на писмото си, сега подема въпроса за християнското поведение. Как трябва да живее човек, който не се спасява чрез делата на закона?

`От каква потенциална злоупотреба със свободата желае да предпази галатяните апостол Павел? <a class="verse" verse="Галатяни 5:13">Галатяни 5:13.</a>`

Апостолът ясно осъзнава как би могло да бъде изопачено ударението, което поставя върху благодатта и свободата на вярващите в Христос (<a class="verse" verse="Римляни 3:8; 6:1,2">Римляни 3:8; 6:1,2</a>). Обаче проблемът не е в неговото евангелие, а в човешката склонност да угаждаме на себе си. Страниците на историята са пълни с разкази за хора, градове и народи, чиято поквара и морално падение са пряко свързани с липсата на самоконтрол. Кой ли човек не е усещал тази склонност в своя живот? Ето защо Павел толкова категорично призовава последователите на Исус да избягват угаждането на плътта. Всъщност иска от тях да правят точно обратното, т.е. „с любов служете един на друг“. Както знае всеки, който служи на другите с любов, това може да стане само когато умрем за егоизма и за плътта. Онези, които задоволяват собствените си плътски желания, не са особено склонни да служат на другите. Точно обратното.

Затова нашата свобода в Христос не е просто свобода от светско робство, а призив към нов вид служене: отговорността да служим на другите от любов. Тя е „благоприятният случай да обичаме ближния си безрезервно, възможността да създаваме човешки общности въз основа на взаимно себераздаване, вместо стремеж към власт и положение в обществото“ (Sam K. Williams. Galatians. Nashville, Tenn.: Abingdon Press, 1997, p. 145).

Тъй като познаваме християнството и съвременните преводи на <a class="verse" verse="Галатяни 5:13, ">Галатяни 5:13, </a>е лесно да пропуснем изумителната сила, която са излъчвали тези думи за галатяните. Първо, гръцкият език разкрива, че любовта, която мотивира този вид служене, не е обикновена човешка любов – това би било невъзможно; човешката любов е прекалено условна. Фактът, че Павел използва пълен член пред думата любов на гръцки, показва, че той говори за Божия-ТА любов, която получаваме само чрез Духа (<a class="verse" verse="Римляни 5:5">Римляни 5:5</a>). Истинска изненада е фактът, че думата, преведена като „служете“, е гръцката дума за „заробвам“. Нашата свобода не означава пълна независимост, а взаимно „заробване“ един на друг въз основа на Божията любов.

`Отговорете честно – някога смятали ли сте, че можете да използвате свободата в Христос, за да се наслаждавате малко на греха от време навреме? Чак толкова лош ли е този начин на мислене?`