---
title: 'Същността на християнската свобода'
date: 04/09/2017
bible:
    -
        name: BG1940
        verses:
            '1 Коринтяни 6:20; 10:13,14;': '<h3>1 Коринтяни 6:20</h3><sup class="versenum">20 </sup>защото сте били с цена купени; затова прославете Бога с телата си, [и с душите си, които са Божии].<h3>1 Коринтяни 10:13,14</h3><sup class="versenum">13 </sup>Никакво изпитание не ви е постигнало освен това, което може да носи човек; обаче, Бог е верен, Който няма да ви остави да бъдете изпитани повече, отколкото ви е силата, но заедно с изпитанието ще даде и изходен път, така щото да можете да го издържите.<h3>1 Коринтяни 10:14</h3><sup class="versenum">14 </sup>Затова, възлюбени мои, бягайте от идолопоклонството.'
            'Римляни 6:14, 18; 8:1;': '<h3>Римляни 6:14, 18</h3><sup class="versenum">14 </sup>Защото грехът няма да ви владее, понеже не сте под закон, а под благодат.<h3>Римляни 6: 18</h3><sup class="versenum">18 </sup>и, освободени от греха, станахте слуги на правдата.<h3>Римляни 8:1</h3><span class="chapternum">8 </span>Сега прочее, няма никакво осъждане на тия, които са в Христа Исуса, [които ходят, не по плът но по Дух].'
            'Галатяни 4:3, 8; 5:1;': '<h3>Галатяни 4:3, 8</h3><sup class="versenum">3 </sup>Така и ние, когато бяхме малолетни, бяхме поробени под първоначалните &lt;учения&gt; на света;<h3>Галатяни 4: 8</h3><sup class="versenum">8 </sup>Но тогава, когато не познавахте Бога, вие робувахте на ония, които по естество не са богове;<h3>Галатяни 5:1</h3><span class="chapternum">5 </span>Стойте, прочее, твърдо в свободата, за която Христос ни освободи, и не се заплитайте отново в робско иго.'
            'Евреи 2:14,15': '<h3>Евреи 2:14,15</h3><sup class="versenum">14 </sup>И тъй, понеже децата са същества от общата плът и кръв то и Той, подобно &lt;на тях&gt;, взе участие в същото, за да унищожи чрез смъртта този, който има властта, сиреч, дявола,<h3>Евреи 2:15</h3><sup class="versenum">15 </sup>и да избави всички ония, които, поради страха от смъртта, през целия си живот са били подчинени на робство.'
            'Галатяни 5:1 ': '<h3>Галатяни 5:1</h3><span class="chapternum">5 </span>Стойте, прочее, твърдо в свободата, за която Христос ни освободи, и не се заплитайте отново в робско иго.'
            'Колосяни 2:6': '<h3>Колосяни 2:6</h3><sup class="versenum">6 </sup>И тъй, както сте приели Христа Исуса, Господа, така и се обхождайте в Него,'
            'Римляни 6:12': '<h3>Римляни 6:12</h3><sup class="versenum">12 </sup>И тъй, да не царува грехът във вашето смъртно тяло, та да се покорявате на неговите страсти.'
            'Римляни 6:6': '<h3>Римляни 6:6</h3><sup class="versenum">6 </sup>като знаем това, че нашето старо естество бе разпнато с &lt;Него&gt;, за да се унищожи тялото на греха, та да не робуваме вече на греха.'

---

Заповедта на Павел да стоят твърди в свободата не се появява от нищото. Предшества я едно важно фактическо свидетелство: „Христос ни освободи“. Защо трябва християните да стоят твърди в свободата си? Защото Христос вече ги е освободил. С други думи, нашата свобода е резултат от това, което вече е сторил за нас Христос.

Този модел „фактическо твърдение → призив“ е типичен за писмата на Павел (<a class="verse" verse="1 Коринтяни 6:20; 10:13,14;">1 Коринтяни 6:20; 10:13,14;</a> <a class="verse" verse="Колосяни 2:6">Колосяни 2:6</a>). Например той изрича няколко показателни свидетелства в Римляни, 6 глава за фактите относно нашето състояние в Христос. Например: „Знаем това, че нашето старо естество беше разпнато с Него“ (<a class="verse" verse="Римляни 6:6">Римляни 6:6</a>). Въз основа на този факт може да каже повелително: „И така, да не царува грехът във вашето смъртно тяло“ (<a class="verse" verse="Римляни 6:12">Римляни 6:12</a>). Това е неговият начин да каже по същество: „Станете такива, каквито вече сте в Христос“. Етичният живот според евангелието не се състои в полагане на усилия да вършим такива неща, чрез които да докажем, че сме Божии деца. По-скоро ние правим това, защото вече сме Негови деца.

`От какво ни е освободил Христос? <a class="verse" verse="Римляни 6:14, 18; 8:1;">Римляни 6:14, 18; 8:1;</a> <a class="verse" verse="Галатяни 4:3, 8; 5:1;">Галатяни 4:3, 8; 5:1;</a> <a class="verse" verse="Евреи 2:14,15">Евреи 2:14,15.</a>`

Употребата на думата „свобода“ като описание на християнския живот се среща повече в писмата на Павел, отколкото където и да било другаде в Новия Завет. Думата „свобода“ и сродните ѝ думи се срещат 28 пъти в неговите писма, за разлика от само 13 пъти на други места.

Какво има предвид апостолът под свобода? Първо, това не е абстрактно понятие. То не се отнася до политическа, икономическа свобода или свободата да живеем, както си пожелаем. Точно обратното – става дума за свобода, основаваща се на връзката с Исус Христос. Контекстът предполага, че Павел говори за свободата от робството и осъждането на законническото християнство, но нашата свобода включва много повече. Тя е свобода от греха, от вечната смърт и от дявола.

„Извън Исус Христос човешкият живот се характеризира с робство – робство на закона, робство на злите сили, владеещи света, робство на греха, плътта и дявола. Бог изпраща Сина Си в света, за да разруши владението на тези робовладелци“ (Timothy George. Galatians, p. 354).

`Кои неща чувствате като заробващи в своя живот? Научете наизуст <a class="verse" verse="Галатяни 5:1 ">Галатяни 5:1 </a>и помолете Бога да осъществи в живота ви свободата, която имате в Христос.`