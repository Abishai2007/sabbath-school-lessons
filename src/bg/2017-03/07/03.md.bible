---
title: '„Под стражата на закона“'
date: 07/08/2017
bible:
    -
        name: BG1940
        verses:
            'Галатяни 4:4,5, 21; 5:18': '<h3>Галатяни 4:4,5, 21</h3><sup class="versenum">4 </sup>а когато се изпълни времето, Бог изпрати Сина Си, Който се роди от жена, роди се и под закона,<sup class="versenum">5 </sup>за да изкупи ония, които бяха под закона, та да получим осиновението.<sup class="versenum">21 </sup>Кажете ми вие, които желаете да бъдете под закона, не чувате ли &lt;що казва&gt; законът?<h3>Галатяни 5:18.</h3><sup class="versenum">18 </sup>Но ако се водите от Духа, не сте под закон.'
            '1 Коринтяни 9:20;': '<h3>1 Коринтяни 9:20</h3><sup class="versenum">20 </sup>На юдеите станах като юдеин, за да придобия юдеи; на тия, които са под закон, &lt;станах&gt; като под закон, (при все че сам аз не съм под закон), за да придобия тия, които са под закон.'
            'Галатяни 3:22,23 ': '<h3>Галатяни 3:22,23</h3><sup class="versenum">22 </sup>Но писанието затвори всичко под грях, та обещанието, &lt;изпълняемо&gt; чрез вяра в Исуса Христа, да се даде на тия, които вярват.<sup class="versenum">23 </sup>А преди да дойде вярата ние бяхме под стражата на закона, затворени до &lt;времето&gt; на вярата, която имаше да се открие.'
            '1 Коринтяни 9:21': '<h3>1 Коринтяни 9:21</h3><sup class="versenum">21 </sup>На тия, които нямат закон, &lt;станах&gt; като че нямам закон, (при все че не съм без закон спрямо Христа), за да придобия тия, които нямат закон.'
            'Римляни 6:14,15;': '<h3>Римляни 6:14,15</h3><sup class="versenum">14 </sup>Защото грехът няма да ви владее, понеже не сте под закон, а под благодат.<sup class="versenum">15 </sup>Тогава какво? Да грешим ли, защото не сме под закон, а под благодат? Да не бъде!'
            'Галатяни 3:21,22': '<h3>Галатяни 3:21,22</h3><sup class="versenum">21 </sup>Тогава, законът противен ли е на Божиите обещания? Да не бъде! Защото, ако беше даден закон, който да може да оживотвори, то наистина правдата щеше да бъде от закона.<sup class="versenum">22 </sup>Но писанието затвори всичко под грях, та обещанието, &lt;изпълняемо&gt; чрез вяра в Исуса Христа, да се даде на тия, които вярват.'
            'Галатяни 2:15 ': '<h3>Галатяни 2:15.</h3><sup class="versenum">15 </sup>Ние, които сме по природа юдеи, а не грешници от езичниците,'
            'Римляни 6:14,15': '<h3>Римляни 6:14,15</h3><sup class="versenum">14 </sup>Защото грехът няма да ви владее, понеже не сте под закон, а под благодат.<sup class="versenum">15 </sup>Тогава какво? Да грешим ли, защото не сме под закон, а под благодат? Да не бъде!'
            'Галатяни 3:23 ': '<h3>Галатяни 3:23</h3><sup class="versenum">23 </sup>А преди да дойде вярата ние бяхме под стражата на закона, затворени до &lt;времето&gt; на вярата, която имаше да се открие.'
            'Галатяни 3:26': '<h3>Галатяни 3:26.</h3><sup class="versenum">26 </sup>Защото всички сте Божии чада чрез вяра в Исуса Христа.'
            'Галатяни 5:2-4': '<h3>Галатяни 5:2-4</h3><sup class="versenum">2 </sup>Ето, аз, Павел, ви казвам, че, ако се обрязвате, Христос никак няма да ви ползува.<sup class="versenum">3 </sup>Да! повторно заявявам на всеки човек, който се обрязва, че е длъжен да изпълни целия закон.<sup class="versenum">4 </sup>Вие, които желаете да се оправдавате чрез закона сте се отлъчили от Христа, отпаднали сте от благодатта.'
            'Галатяни 4:21': '<h3>Галатяни 4:21</h3><sup class="versenum">21 </sup>Кажете ми вие, които желаете да бъдете под закона, не чувате ли &lt;що казва&gt; законът?'
            'Галатяни 3:23': '<h3>Галатяни 3:23</h3><sup class="versenum">23 </sup>А преди да дойде вярата ние бяхме под стражата на закона, затворени до &lt;времето&gt; на вярата, която имаше да се открие.'
            'Галатяни 3:24': '<h3>Галатяни 3:24</h3><sup class="versenum">24 </sup>Така, законът стана за нас детеводител, &lt;да ни доведе&gt; при Христа, за да се оправдаем чрез вяра.'
            'Галатяни 3:11': '<h3>Галатяни 3:11</h3><sup class="versenum">11 </sup>А че никой не се оправдава пред Бога чрез закона, е явно &lt;от това&gt;, "че праведният чрез вяра ще живее";'

---

В <a class="verse" verse="Галатяни 3:23 ">Галатяни 3:23 </a>Павел пише, че сме били „под стражата на закона, затворени до времето на вярата“. „Ние“ обхваща вярващите евреи в галатийските църкви. Те са запознати със закона и Павел говори конкретно на тях в <a class="verse" verse="Галатяни 2:15 ">Галатяни 2:15. </a>Това личи от разликата между „ние“ в <a class="verse" verse="Галатяни 3:23 ">Галатяни 3:23 </a>и „вие“ в <a class="verse" verse="Галатяни 3:26">Галатяни 3:26.</a>

<a class="verse" verse="Галатяни 3:23 ">Галатяни 3:23 </a>гласи „до времето на вярата“, но на гръцки буквално звучи „преди да дойде вярата“. Тъй като Павел прави сравнение между мястото на закона преди и след Христос (<a class="verse" verse="Галатяни 3:24">Галатяни 3:24</a>), „вярата“ най-вероятно означава самият Исус, а не християнската вяра по принцип.

`Апостол Павел казва, че евреите са държани „под закона“ преди идването на Христос. Какво има предвид с фразата „под закона“? Сравнете <a class="verse" verse="Галатяни 3:22,23 ">Галатяни 3:22,23 </a>с <a class="verse" verse="Римляни 6:14,15;">Римляни 6:14,15;</a> <a class="verse" verse="1 Коринтяни 9:20;">1 Коринтяни 9:20;</a> <a class="verse" verse="Галатяни 4:4,5, 21; 5:18">Галатяни 4:4,5, 21; 5:18.</a>`

Апостол Павел употребява фразата „под закона“ дванадесет пъти в своите писма. В зависимост от контекста, тя може да означава две различни неща.

1. _„Под закона“_, като алтернативен начин на спасение (<a class="verse" verse="Галатяни 4:21">Галатяни 4:21</a>). Опонентите в Галатия се опитват да спечелят животворната праведност чрез послушание. Обаче, както Павел вече е пояснил, това е невъзможно (<a class="verse" verse="Галатяни 3:21,22">Галатяни 3:21,22</a>). По-късно той дори ще посочи, че с желанието си да бъдат под закона галатяните всъщност отхвърлят Христос (<a class="verse" verse="Галатяни 5:2-4">Галатяни 5:2-4</a>).
2. _„Под закона“_, в смисъл под осъждането му (<a class="verse" verse="Римляни 6:14,15">Римляни 6:14,15</a>). Тъй като законът не може да изкупва греха, нарушаването на неговите изисквания накрая води до осъждане. Това е състоянието, в което се намират всички хора. Законът действа като надзирател в затвор, който заключва всички, които са го нарушили и са си навлекли смъртна присъда. Както ще видим в частта от урока за утре, употребата на думата „стража“ (<a class="verse" verse="Галатяни 3:23">Галатяни 3:23</a>) разкрива, че именно това има предвид апостолът с „под закона“ в този пасаж.

Една сродна гръцка дума – ennomos, която обикновено се превежда „под закона“, буквално означава „в границите на закона“ и се отнася за живот в рамките на изискванията на закона чрез единство с Христос (<a class="verse" verse="1 Коринтяни 9:21">1 Коринтяни 9:21</a>). С „делата на закона“, т.е. когато се опитваме да спазваме закона, отделени от Христос, е невъзможно да се оправдаем, защото само хората, които са праведни чрез вяра, ще живеят (<a class="verse" verse="Галатяни 3:11">Галатяни 3:11</a>). Тази истина не отменя закона; тя ни показва само, че законът не може да ни даде вечен живот. Той няма силата за това.