---
title: 'Вярата и законът'
date: 31/07/2017
bible:
    -
        name: BG1940
        verses:
            'Римляни 7:7, 12; 8:3 ': '<h3>Римляни 7:7, 12</h3><sup class="versenum">7 </sup>Тогава що? Да речем ли, че законът е грях? Да не бъде! Но &lt;напротив&gt;, не бих познал греха освен чрез закона, защото не бих познал, че пожеланието &lt;е грях&gt;, ако законът не беше казвал: "Не пожелавай".<sup class="versenum">12 </sup>Тъй щото законът е свет, и заповедта света, праведна и добра.<h3>Римляни 8:3</h3><sup class="versenum">3 </sup>Понеже това, което бе невъзможно за закона, поради туй, че бе ослабнал чрез плътта, Бог &lt;го извърши&gt; като изпрати Сина Си в плът подобна на греховната плът и &lt;в жертва&gt; за грях, и осъди греха в плътта,'
            '1 Коринтяни 6:13': '<h3>1 Коринтяни 6:13</h3><sup class="versenum">13 </sup>Храната е за стомаха, и стомахът е за храната; но Бог ще унищожи и него и нея. А тялото не е за блудодеяние, но за Господа, и Господ е за тялото,'
            'Матей 5:17-20': '<h3>Матей 5:17-20.</h3><sup class="versenum">17 </sup>Да не мислите, че съм дошъл да разруша закона или пророците; не съм дошъл да разруша но да изпълня.<sup class="versenum">18 </sup>Защото истина ви казвам: Докле премине небето и земята, ни една йота, ни една точка от закона няма да премине, докато всичко не се сбъдне.<sup class="versenum">19 </sup>И тъй, който наруши една от тия най-малки заповеди, и научи &lt;така човеците&gt;, най-малък ще се нарече в небесното царство; а който ги изпълни и научи така човеците, той ще се нарече велик в небесното царство.<sup class="versenum">20 </sup>Защото казвам ви, че ако вашата правда не надмине &lt;правдата&gt; на книжниците и фарисеите, никак няма да влезете в небесното царство.'
            'Римляни 3:31 ': '<h3>Римляни 3:31</h3><sup class="versenum">31 </sup>Тогава, чрез вяра разваляме ли закона? Да не бъде! Но утвърждаваме закона.'
            'Галатяни 2:16': '<h3>Галатяни 2:16</h3><sup class="versenum">16 </sup>като знаем все пак, че човек не се оправдава чрез дела по закона, а само чрез вяра в Исуса Христа, - и ние повярвахме в Христа Исуса, за да се оправдаем чрез вяра в Христа, а не чрез дела по закона; защото чрез дела по закона няма да се оправдае никоя твар.'
            'Галатяни 3:7': '<h3>Галатяни 3:7</h3><sup class="versenum">7 </sup>Тогава познайте, че тия, които &lt;упражняват&gt; вяра, те са Авраамови чада;'
            'Римляни 3:31': '<h3>Римляни 3:31</h3><sup class="versenum">31 </sup>Тогава, чрез вяра разваляме ли закона? Да не бъде! Но утвърждаваме закона.'
            'Ефесяни 2:15': '<h3>Ефесяни 2:15</h3><sup class="versenum">15 </sup>като в плътта Си унищожи враждата, &lt;сиреч&gt;, закона със заповедите му &lt;изразени&gt; в постановления, за да създаде в Себе Си двата в един нов човек, и &lt;тъй&gt; да направи мир,'
            'Римляни 3:3': '<h3>Римляни 3:3</h3><sup class="versenum">3 </sup>Понеже, ако някои бяха без вяра, що &lt;от това?&gt; тяхното неверие ще унищожи ли Божията вярност?'
            'Римляни 6:6': '<h3>Римляни 6:6</h3><sup class="versenum">6 </sup>като знаем това, че нашето старо естество бе разпнато с &lt;Него&gt;, за да се унищожи тялото на греха, та да не робуваме вече на греха.'

---

_<a class="verse" verse="Римляни 3:31">Римляни 3:31</a>_

Павел изрича силни думи за върховенството на вярата в отношението с Бога. Той постоянно повтаря, че нито обрязване, нито някакви други „дела на закона“ не са предпоставка за спасение: „човек не се оправдава чрез дела по закона“ (<a class="verse" verse="Галатяни 2:16">Галатяни 2:16</a>). Освен това не делата на закона, а вярата е отличителният белег на вярващия човек (<a class="verse" verse="Галатяни 3:7">Галатяни 3:7</a>). Това непрестанно отричане от делата на закона повдига въпроса: „Тогава законът няма абсолютно никаква стойност, нали? Премахнал ли е Бог закона?“.

`Тъй като спасението е чрез вяра, а не чрез делата на закона, дали Павел иска да каже, че вярата го отменя? Какво ни казват следните стихове? Сравнете <a class="verse" verse="Римляни 3:31 ">Римляни 3:31 </a>с <a class="verse" verse="Римляни 7:7, 12; 8:3 ">Римляни 7:7, 12; 8:3 </a>и <a class="verse" verse="Матей 5:17-20">Матей 5:17-20.</a>`

Доказателството на Павел от Римляни, 3 глава съответства на коментарите му за вярата и закона в „Посланието към галатяните“. Предвиждайки, че думите му може да накарат някого да стигне до заключението, че издига вярата за сметка на закона, апостолът задава реторичния въпрос: „Тогава чрез вяра отменяме ли закона?“. Думата, преведена като „отменяме“, в <a class="verse" verse="Римляни 3:31 ">Римляни 3:31 </a>е katargeo. Павел я употребява често и може да се преведе като „анулирам“ (<a class="verse" verse="Римляни 3:3">Римляни 3:3</a>), „отменям“ (<a class="verse" verse="Ефесяни 2:15">Ефесяни 2:15</a>), „премахвам“ (<a class="verse" verse="Римляни 6:6">Римляни 6:6</a>) или дори „унищожавам“ (<a class="verse" verse="1 Коринтяни 6:13">1 Коринтяни 6:13</a>). Ясно е, че ако Павел искаше да потвърди идеята, че законът по някакъв начин е бил отменен на кръста, както днес твърдят някои хора, именно тук би било точното място да го направи. Но той не само отхвърля подобно становище с категоричното „не“, но и всъщност казва, че евангелието „утвърждава“ закона!

„Планът за оправдание чрез вяра разкрива Божието благоговение към Неговия закон чрез факта, че изисква и осигурява изкупителната Жертва. Ако оправданието чрез вяра отменяше закона, тогава нямаше да има абсолютно никаква нужда от изкупителната смърт на Христос, която да освободи грешника от греховете му и да го примири отново с Бога.

Освен това искрената вяра включва в себе си безусловна готовност да изпълняваме Божията воля, като се покоряваме на Неговия закон в своя живот (…) Истинската вяра, основана на любов към Спасителя от все сърце, може да ни доведе единствено до послушание“ (Адвентен библейски коментар. Т. 6. С. 510 – англ. изд.).

`Помислете сериозно какви биха били последиците, ако Павел наистина имаше предвид, че вярата отменя изискването да спазваме закона. Тогава прелюбодейството не би било повече грях, нито кражбата, нито дори убийството, нали? Помислете за мъката, болката и страданията, които можете да си спестите, ако просто изпълнявате Божия закон. Какви страдания сте преживели вие или други хора в резултат на непослушание към Божия закон?`