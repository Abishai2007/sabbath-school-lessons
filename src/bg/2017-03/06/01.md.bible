---
title: 'Предимството на обещанието'
date: 29/07/2017
bible:
    -
        name: BG1940
        verses:
            'Галатяни 3:15-20;': '<h3>Галатяни 3:15-20</h3><sup class="versenum">15 </sup>Братя, (по човешки говоря), едно завещание, даже ако е само човешко, веднъж потвърди ли се, не се разваля, нито на него се прибавя нещо, от никого.<sup class="versenum">16 </sup>А обещанията се изрекоха на Авраама и на неговия потомък. Не казва: "и на потомците", като на мнозина, но като за един: "и на твоя потомък", Който е Христос.<sup class="versenum">17 </sup>И това казвам, че завет, предварително потвърден, от Бога, не може да бъде развален от закона, станал четиристотин и тридесет години по-после, така щото да се унищожи обещанието.<sup class="versenum">18 </sup>Защото, ако наследството е чрез закона, не е вече чрез обещание; но Бог го подари на Авраама с обещание.<sup class="versenum">19 </sup>Тогава, защо се &lt;даде&gt; закона? Прибави се с цел &lt;да се изявяват&gt; престъпленията, докле да дойде Потомъкът, на Когото биде дадено обещанието; &lt;и беше&gt; прогласен от ангели чрез един ходатай.<sup class="versenum">20 </sup>Но ходатаят не &lt;ходатайствува&gt; за един; а Бог, &lt;Който дава обещание&gt;, е един.'
            'Изход 16:22-26;': '<h3>Изход 16:22-26</h3><sup class="versenum">22 </sup>А на шестия ден, когато събраха двойно количество храна, по два гомора за всекиго, всичките началници на обществото дойдоха и известиха на Моисея.<sup class="versenum">23 </sup>А той им рече: Това е &lt;точно&gt; каквото каза Господ. Утре е събота, света почивка Господу; опечете колкото искате да опечете, и сварете колкото искате да сварите; и турете настрана каквото остане, да ви стои за утре.<sup class="versenum">24 </sup>И тъй, туриха го настрана до утрото, както заповяда Моисей, и не се усмърдя, нито се намери червей в него.<sup class="versenum">25 </sup>Тогава Моисей им каза: Яжте това днес, защото днес е събота Господу; днес няма да го намерите на полето.<sup class="versenum">26 </sup>Шест дена ще го събирате; но седмият ден е събота, в нея няма да се намира.'
            'Битие 9:11-17;': '<h3>Битие 9:11-17</h3><sup class="versenum">11 </sup>Поставям завета Си с вас, че няма да се изтреби вече никоя твар от водите на потопа, нито ще настане вече потоп да опустоши земята.<sup class="versenum">12 </sup>Бог рече още: Ето белегът на завета, който Аз поставям до вечни поколения между Мене и вас и всичко живо, което е с вас:<sup class="versenum">13 </sup>поставям дъгата Си в облака, и тя ще бъде белег на завет между Мене и земята.<sup class="versenum">14 </sup>Когато докарам облак на земята, дъгата ще се яви в облака;<sup class="versenum">15 </sup>и ще спомня завета Си, който е между Мене и вас и всичко живо от всяка твар; и водата няма вече да стане потоп за изтреблението на всяка твар.<sup class="versenum">16 </sup>Дъгата ще бъде в облака; и ще я гледам, за да си напомням всегдашния завет между Бога и всичко живо от всяка твар, което е на земята.<sup class="versenum">17 </sup>Каза Бог на Ноя: Това е белегът на завета, който установих между Мене и всяка твар, която е на земята.'
            'Матей 5:17-20;': '<h3>Матей 5:17-20</h3><sup class="versenum">17 </sup>Да не мислите, че съм дошъл да разруша закона или пророците; не съм дошъл да разруша но да изпълня.<sup class="versenum">18 </sup>Защото истина ви казвам: Докле премине небето и земята, ни една йота, ни една точка от закона няма да премине, докато всичко не се сбъдне.<sup class="versenum">19 </sup>И тъй, който наруши една от тия най-малки заповеди, и научи &lt;така човеците&gt;, най-малък ще се нарече в небесното царство; а който ги изпълни и научи така човеците, той ще се нарече велик в небесното царство.<sup class="versenum">20 </sup>Защото казвам ви, че ако вашата правда не надмине &lt;правдата&gt; на книжниците и фарисеите, никак няма да влезете в небесното царство.'
            'Галатяни 3:18': '<h3>Галатяни 3:18</h3><sup class="versenum">18 </sup>Защото, ако наследството е чрез закона, не е вече чрез обещание; но Бог го подари на Авраама с обещание.'
            'Битие 15:1-6': '<h3>Битие 15:1-6</h3><span class="chapternum">15 </span>След тия събития, дойде Господното слово на Аврама във видение и каза: Не бой се, Авраме; Аз съм твой щит, наградата ти е извънредно голяма.<sup class="versenum">2 </sup>А Аврам рече: Господи Иеова, какво ще ми дадеш, като аз си отивам бездетен и тоя Елиезер от Дамаск ще притежава дома ми?<sup class="versenum">3 </sup>Аврам рече още: Ето Ти не ми даде чадо; и, ето, един роден в дома ми ще ми стане наследник.<sup class="versenum">4 </sup>Но, ето, дойде Господното слово и му каза: Тоя човек няма да ти стане наследник; но оня, който ще излезе от твоите чресла, ще ти бъде наследник.<sup class="versenum">5 </sup>Тогава, като го изведе вън, каза: Погледни сега на небето и изброй звездите, ако можеш ги изброи. И рече му: Толкова ще бъде твоето потомство.<sup class="versenum">6 </sup>И &lt;Аврам&gt; повярва в Господа; и Той му го вмени за правда.'
            'Исая 46:11': '<h3>Исая 46:11</h3><sup class="versenum">11 </sup>Който зове хищна птица от изток, От далечна земя мъжа по намерението Си; Да! рекох, и ще направя да стане; Намислих, и ще го извърша.'

---

### За тази седмица прочетете:
<a class="verse" verse="Галатяни 3:15-20;">Галатяни 3:15-20;</a> <a class="verse" verse="Битие 9:11-17;">Битие 9:11-17;</a> <a class="verse" verse="Матей 5:17-20;">Матей 5:17-20;</a> <a class="verse" verse="Изход 16:22-26;">Изход 16:22-26;</a> <a class="verse" verse="Битие 15:1-6">Битие 15:1-6</a>

> <p>Стих за запаметяване</p>
> „Защото, ако наследството е по закон, то вече не е по обещание; а на Авраам Бог го дарява по обещание“ (<a class="verse" verse="Галатяни 3:18">Галатяни 3:18</a>).

Някой веднъж попитал един политик: „Изпълнихте ли всичките си обещания от предизборната кампания?“. Той отговорил: „Да… Поне всички обещания, които имах намерение да изпълня“.

Кой от нас не се е оказвал в даден момент от едната или от другата страна на неспазено обещание? Кой не е нарушавал обещание или не се е оказвал потърпевш от нарушено обещание?

Понякога хората обещават нещо, като имат сериозното намерение да го изпълнят, но после не го правят. Други дават обещание с пълното съзнание, че това е чиста лъжа – дори още докато думите излизат от устата им или буквите се записват върху листа.

За наше голямо щастие, Божиите обещания са от напълно различно естество. Божието Слово е сигурно и непроменимо. „Да! Казах – и ще направя да стане; намислих – и ще го извърша“ (<a class="verse" verse="Исая 46:11">Исая 46:11</a>).

В урока през тази седмица апостол Павел насочва вниманието ни към връзката между Божието обещание за Авраам и дадения на Израил закон 400 години по-късно. Как трябва да разбираме връзката между двете и какви последици има това за проповядването на евангелието?