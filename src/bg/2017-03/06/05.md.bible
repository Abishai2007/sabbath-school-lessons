---
title: 'Продължителността на действие на Божия закон'
date: 02/08/2017
bible:
    -
        name: BG1940
        verses:
            'Битие 9:5,6; 18:19; 26:5; 39:7-10;': '<h3>Битие 9:5,6</h3><sup class="versenum">5 </sup>А вашата кръв, &lt;кръвта&gt; на живота ви, непременно ще изискам; от всяко животно ще я изискам; и от човека, да! от брата на всеки човек, ще изискам живота на човека.<sup class="versenum">6 </sup>Който пролее човешка кръв, и неговата кръв от човек ще се пролее; защото по Своя образ направи Бог човека.<h3>Битие 18:19</h3><sup class="versenum">19 </sup>Защото съм го избрал {Еврейски: познал. Вж. Амос 3:2}, за да заповяда на чадата си и на дома си след себе си да пазят Господния път, като вършат правда и правосъдие, за да направи Господ да стане с Авраама онова, което е говорил за него.<h3>Битие 26:5</h3><sup class="versenum">5 </sup>понеже Авраам послуша гласа Ми, и опази заръчването Ми, заповедите Ми, повеленията Ми и законите Ми.<h3>Битие 39:7-10</h3><sup class="versenum">7 </sup>И след време, жената на господаря му хвърли очи на Иосифа и му рече: Легни с мене.<sup class="versenum">8 </sup>Но той отказа и рече на жената на господаря си: Виж, господарят ми не знае нищо за онова, което е с мене в дома и предаде в моята ръка всичко що има;<sup class="versenum">9 </sup>в тоя дом няма никой по-голям от мене, нито е задържал от мене друго нещо освен тебе, защото си му жена; как, прочее, да сторя аз това голямо зло и да съгреша пред Бога?<sup class="versenum">10 </sup>И при все, че тя говореше на Иосифа всеки ден, той не я послуша да лежи с нея, нито да бъде с нея.'
            'Галатяни 3:16-19': '<h3>Галатяни 3:16-19</h3><sup class="versenum">16 </sup>А обещанията се изрекоха на Авраама и на неговия потомък. Не казва: "и на потомците", като на мнозина, но като за един: "и на твоя потомък", Който е Христос.<sup class="versenum">17 </sup>И това казвам, че завет, предварително потвърден, от Бога, не може да бъде развален от закона, станал четиристотин и тридесет години по-после, така щото да се унищожи обещанието.<sup class="versenum">18 </sup>Защото, ако наследството е чрез закона, не е вече чрез обещание; но Бог го подари на Авраама с обещание.<sup class="versenum">19 </sup>Тогава, защо се &lt;даде&gt; закона? Прибави се с цел &lt;да се изявяват&gt; престъпленията, докле да дойде Потомъкът, на Когото биде дадено обещанието; &lt;и беше&gt; прогласен от ангели чрез един ходатай.'
            'Откровение 2:25 ': '<h3>Откровение 2:25</h3><sup class="versenum">25 </sup>но дръжте онова, което имате, докле дойда.'
            'Изход 16:22-26': '<h3>Изход 16:22-26.</h3><sup class="versenum">22 </sup>А на шестия ден, когато събраха двойно количество храна, по два гомора за всекиго, всичките началници на обществото дойдоха и известиха на Моисея.<sup class="versenum">23 </sup>А той им рече: Това е &lt;точно&gt; каквото каза Господ. Утре е събота, света почивка Господу; опечете колкото искате да опечете, и сварете колкото искате да сварите; и турете настрана каквото остане, да ви стои за утре.<sup class="versenum">24 </sup>И тъй, туриха го настрана до утрото, както заповяда Моисей, и не се усмърдя, нито се намери червей в него.<sup class="versenum">25 </sup>Тогава Моисей им каза: Яжте това днес, защото днес е събота Господу; днес няма да го намерите на полето.<sup class="versenum">26 </sup>Шест дена ще го събирате; но седмият ден е събота, в нея няма да се намира.'
            'Изход 19:10-23': '<h3>Изход 19:10-23</h3><sup class="versenum">10 </sup>Господ рече още на Моисея: Иди при людете, освети ги днес и утре, и нека изперат дрехите си;<sup class="versenum">11 </sup>и нека бъдат готови за третия ден, защото на третия ден Господ ще слезе на Синайската планина пред очите на всичките люде.<sup class="versenum">12 </sup>И да поставиш прегради наоколо за людете, и да кажеш: Внимавайте да се не качите на планината, нито да се допрете до полите му: който се допре до планината непременно ще се умъртви;<sup class="versenum">13 </sup>&lt;обаче&gt; ръка да се не допре до него, но той да се убие с камъни или със стрели, било то животно или човек, &lt;който се допре&gt;, да не остане жив. Когато тръбата дълго тръби, тогава нека се приближат до планината.<sup class="versenum">14 </sup>И тъй, Моисей слезе от планината при людете и освети людете; а те изпраха дрехите си.<sup class="versenum">15 </sup>И рече на людете: Бъдете готови за третия ден; не се приближавайте при жена.<sup class="versenum">16 </sup>А сутринта на третия ден имаше гръмове и светкавици, и гъст облак на планината, и много силен тръбен глас; и всичките люде, които бяха в стана, потрепераха.<sup class="versenum">17 </sup>Тогава Моисей изведе людете из стана, за да посрещнат Бога; и застанаха под планината.<sup class="versenum">18 </sup>А Синайската планина беше цяла в дим, защото Господ слезе в огън на нея; и димът и се дигаше, като дим от пещ, и цялата планина се тресеше силно.<sup class="versenum">19 </sup>И когато тръбният глас се усилваше Моисей говори, и Бог му отговори с глас.<sup class="versenum">20 </sup>И Господ слезе на върха на Синайската планина. И Господ повика Моисея до върха на планината; и Моисей се възкачи.<sup class="versenum">21 </sup>Тогава рече Господ на Моисея: Слез, заръчай на людете да се не спуснат към Господа, за да гледат и паднат мнозина от тях.<sup class="versenum">22 </sup>Така и свещениците, които се приближават при Господа, нека се осветят, за да не нападне Господ на тях.<sup class="versenum">23 </sup>А Моисей рече Господу: Людете не могат да се възкачат на Синайската планина, защото Ти си ни заповядал, казвайки: Постави прегради около планината и освети я.'
            'Матей 5:17-19': '<h3>Матей 5:17-19.</h3><sup class="versenum">17 </sup>Да не мислите, че съм дошъл да разруша закона или пророците; не съм дошъл да разруша но да изпълня.<sup class="versenum">18 </sup>Защото истина ви казвам: Докле премине небето и земята, ни една йота, ни една точка от закона няма да премине, докато всичко не се сбъдне.<sup class="versenum">19 </sup>И тъй, който наруши една от тия най-малки заповеди, и научи &lt;така човеците&gt;, най-малък ще се нарече в небесното царство; а който ги изпълни и научи така човеците, той ще се нарече велик в небесното царство.'
            'Псалми 112:8 ': '<h3>Псалми 112:8</h3><sup class="versenum">8 </sup>Утвърдено е сърцето му; той не ще се бои До тогаз, до когато види &lt;повалянето&gt; на неприятелите си.'
            'Римляни 8:3,4': '<h3>Римляни 8:3,4</h3><sup class="versenum">3 </sup>Понеже това, което бе невъзможно за закона, поради туй, че бе ослабнал чрез плътта, Бог &lt;го извърши&gt; като изпрати Сина Си в плът подобна на греховната плът и &lt;в жертва&gt; за грях, и осъди греха в плътта,<sup class="versenum">4 </sup>за да се изпълнят изискванията на закона в нас, които ходим, не по плът, но по Дух.'
            'Колосяни 2:6': '<h3>Колосяни 2:6</h3><sup class="versenum">6 </sup>И тъй, както сте приели Христа Исуса, Господа, така и се обхождайте в Него,'

---

`Твърдението на Павел, че законът е прибавен на планината Синай, означава ли, че преди това не е съществувал? Ако не, каква е разликата в ситуацията преди и след планината Синай? Прочетете <a class="verse" verse="Битие 9:5,6; 18:19; 26:5; 39:7-10;">Битие 9:5,6; 18:19; 26:5; 39:7-10;</a> <a class="verse" verse="Изход 16:22-26">Изход 16:22-26.</a>`

Пред Авраам Бог не разкрива Своя закон с гръмотевици, светкавици и смъртно наказание (<a class="verse" verse="Изход 19:10-23">Изход 19:10-23</a>). Тогава защо го дава на израилтяните по този начин? Защото по време на египетското робство те са изгубили от поглед Божието величие и Неговите високи морални стандарти. В резултат, трябва да бъдат подтикнати да осъзнаят колко големи са греховете им и колко свещен е Божият закон. Откровението на Синай прави точно това.

`Какво има предвид Павел, когато казва, че законът е прибавен, „докато дойде Потомъкът, на Когото беше дадено обещанието“ (<a class="verse" verse="Галатяни 3:16-19">Галатяни 3:16-19</a>)?`

Много хора смятат, че според този текст законът на Синай е временен. Той е влязъл в сила 430 години след Авраам, а след това е приключил валидността си с идването на Христос. Обаче подобно тълкувание противоречи на думите на Павел за закона в „Посланието към римляните“, както и на други библейски текстове, като <a class="verse" verse="Матей 5:17-19">Матей 5:17-19.</a>

Грешката, която често допускат читателите на този пасаж, е да приемат, че думата „докато“ винаги означава ограничен период от време. А това не е вярно. Описвайки човек, който се бои от Господа, <a class="verse" verse="Псалми 112:8 ">Псалми 112:8 </a>казва: „Утвърдено е сърцето му; той няма да се бои дотогава, докато види повалянето на неприятелите си“. Означава ли това, че ще започне да се бои, след като победи враговете си? В <a class="verse" verse="Откровение 2:25 ">Откровение 2:25 </a>Исус казва: „Но дръжте онова, което имате, докато дойда“. Дали иска да кажа, че щом дойде, вече няма да е нужно да Му бъдем верни?

Ролята на закона не приключва с идването на Христос. Ще продължава да разкрива греха, докато съществува. Павел заявява, че идването на Христос е повратна точка в човешката история. Христос може да направи това, което законът никога не би могъл да извърши – да даде истинския лек за греха, т.е. да оправдае грешниците и чрез Духа Си да изпълни Своя закон в тях (<a class="verse" verse="Римляни 8:3,4">Римляни 8:3,4</a>).

`Мислили ли сте някога: Само ако Господ направеше това за мен или онова, или третото… повече никога нямаше да се съмнявам в Него? Обаче помислете какво става на Синай, каква внушителна изява на Божията сила виждат израилтяните – и въпреки видяното, как постъпват после? Какво трябва да ви говори това за същността на истинската вяра, как да я получим и да я поддържаме жива (Вж. <a class="verse" verse="Колосяни 2:6">Колосяни 2:6</a>)?`