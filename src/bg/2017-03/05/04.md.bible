---
title: 'Счетени за праведни'
date: 25/07/2017
bible:
    -
        name: BG1940
        verses:
            'Римляни 4:3-6; Римляни 4:8-11; Римляни 4:22-24': '<h3> <span>Римляни 4:3-6</span></h3><p><span><sup>3 </sup>Понеже какво казва писанието: "Авраам повярва в Бога, и това му се вмени за правда".</span></p><p><span><sup>4 </sup>А на този, който върши &lt;дела&gt;, наградата му се не счита като благодеяние, но като дълг;</span></p><p><span><sup>5 </sup>а на този, който не върши &lt;дела&gt;, а вярва в Онзи, Който оправдава нечестивия, неговата вяра &lt;му&gt; се вменява за правда.</span></p><p><span><sup>6 </sup>Както и Давид говори за блаженството на човека, комуто Бог вменява правда независимо от дела: -</span></p><h3> <span>Римляни 4:8-11</span></h3><p><span><sup>8 </sup>Блажен е оня човек, комуто Господ няма да вмени грях".</span></p><p><span><sup>9 </sup>Прочее, това блаженство &lt;само&gt; за обрязаните ли е, или и за необрязаните? Понеже казваме: "На Авраама вярата се вмени в правда".</span></p><p><span><sup>10 </sup>то как му се вмени? Когато беше обрязан ли, или необрязан? Не когато беше обрязан, но необрязан.</span></p><p><span><sup>11 </sup>И той прие обрязването като знак и печат на правдата от вяра, която имаше, когато беше необрязан, за да бъде той отец на всички, които вярват, ако и необрязани, за да се вмени правдата на тях,</span></p><h3> <span>Римляни 4:22-24</span></h3><p><span><sup>22 </sup>Затова му се вмени за правда.</span></p><p><span><sup>23 </sup>Това пък, че му се вмени &lt;за правда&gt;, не се написа само за него,</span></p><p><span><sup>24 </sup>но и за нас, на които ще се вменява &lt;за правда&gt;, като вярваме в Този, Който е възкресил от мъртвите Исуса, нашия Господ,</span></p>'
            'Галатяни 3:6': '<h3> <span>Галатяни 3:6</span></h3><p><span><sup>6 </sup>както &lt;с&gt; Авраама, &lt;който&gt; повярва в Бога, и му се вмени за правда?</span></p>'
            'Битие 15:6': '<h3> <span>Битие 15:6</span></h3><p><span><sup>6 </sup>И &lt;Аврам&gt; повярва в Господа; и Той му го вмени за правда.</span></p>'

---

`Защо според вас Павел се позовава първо на Авраам, когато търси библейски примери, за да потвърди своята вест за спасение (<a class="verse" verse="Галатяни 3:6">Галатяни 3:6</a>)?`

Авраам е централна фигура в юдаизма. Той е не само баща на еврейския народ, но и по времето на Павел евреите го смятат за прототип на истинския евреин. Мнозина смятат, че негова отличителна черта е послушанието и че заради покорността му Бог го е обявил за праведен. Все пак той изоставя родината и семейството си, приема обрязването и е готов дори да жертва сина си при Божията заповед. Ето това се казва послушание! Настоявайки за обрязването, опонентите на Павел със сигурност са представяли подобни аргументи.

Обаче апостолът преобръща всичките им представи, като се позовава на Авраам – девет пъти в „Посланието към галатяните“ – като образец за вяра, а не за спазване на закона.

`Помислете за текста от <a class="verse" verse="Битие 15:6">Битие 15:6</a>, който Павел цитира. Какво означават думите, че вярата на Авраам му е вменена „за правда“? (Вж. също <a class="verse" verse="Римляни 4:3-6; Римляни 4:8-11; Римляни 4:22-24">Римляни 4:3-6; Римляни 4:8-11; Римляни 4:22-24</a>; ).`

Докато „оправдание“ е израз от юридическата сфера, думата „вменена“ или „счетена“ е метафора от деловия свят. Тя може да означава „давам назаем“ или „влагам нещо в сметката на някого“. И е използвана не само за Авраам в <a class="verse" verse="Галатяни 3:6">Галатяни 3:6</a>, а се споменава още 11 пъти във връзка с патриарха. Някои библейски преводи я предават като „счете“, „сметна“ или „вмени“.

Според метафората на Павел това, което се влага в нашата сметка, е праведността. Обаче въпросът е: Въз основа на какво ни счита Бог за праведни? Определено не би могло да бъде въз основа на послушание – въпреки твърденията на противниците на апостола. Независимо какво говорят за послушанието на Авраам, Писанието казва, че Бог го е счел за праведен заради неговата вяра.

Библията е категорична – не послушанието на Авраам е основание за неговото оправдание; то всъщност е резултатът. Авраам не извършва определени неща, за да бъде оправдан; той ги прави, защото вече е оправдан. Оправданието води до послушание, а не обратното.

`Поразсъждавайте върху следната мисъл: вие сте оправдани не заради нещо, което правите, а единствено чрез това, което е сторил Христос за вас. Защо това е толкова добра вест? Как можете да възприемете тази истина със сърцето си; тоест да вярвате, че важи и за вас лично, независимо от вътрешните борби в миналото и дори в този момент?`