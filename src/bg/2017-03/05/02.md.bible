---
title: 'Неразумните галатяни'
date: 23/07/2017
bible:
    -
        name: BG1940
        verses:
            '1 Коринтяни 1:23; 2:2': '<h3> <span>Първо Коринтяни 1:23</span></h3><p><span><sup>23 </sup>а ние проповядваме разпнатия Христос, за юдеите съблазън, и за езичниците глупост;</span></p><h3> <span>Първо Коринтяни 2:2</span></h3><p><span><sup>2 </sup>защото бях решил да не зная между вас нищо друго, освен Исуса Христа, и то Христа {Гръцки: Него.} разпнат.</span></p>'
            '2 Коринтяни 4:4': '<h3> <span>Второ Коринтяни 4:4</span></h3><p><span><sup>4 </sup>за тия, невярващите, чиито ум богът на тоя свят е заслепил, за да &lt;ги&gt; не озари светлината от славното благовестие на Христа, Който е образ на Бога.</span></p>'
            'Галатяни 3:1-5': '<h3> <span>Галатяни 3:1-5</span></h3><p><span><span>3 </span>О, несмислени галатяни, кой ви омая, вас, пред чиито очи Исус Христос е бил ясно очертан &lt;като&gt; разпнат?</span></p><p><span><sup>2 </sup>Това само желая да науча от вас: Чрез дела, &lt;изисквани&gt; от закона ли получихте Духа, или чрез вяра в &lt;евангелското&gt; послание?</span></p><p><span><sup>3 </sup>Толкоз ли сте несмислени, че, като почнахте в Духа, сега се усъвършенствувате в плът?</span></p><p><span><sup>4 </sup>Напусто ли толкоз страдахте? Ако наистина е напусто!</span></p><p><span><sup>5 </sup>Прочее, Тоя, Който ви дава Духа и върши велики дела между вас, чрез дела, &lt;изисквани&gt; от закона ли &lt;върши това&gt;, или чрез вяра в посланието,</span></p>'
            'Галатяни 3:1': '<h3> <span>Галатяни 3:1</span></h3><p><span><span>3 </span>О, несмислени галатяни, кой ви омая, вас, пред чиито очи Исус Христос е бил ясно очертан &lt;като&gt; разпнат?</span></p>'

---

`Прочетете <a class="verse" verse="Галатяни 3:1-5">Галатяни 3:1-5</a>. Обобщете накратко какво казва Павел на галатяните. В какъв смисъл и нас ни заплашва опасността да изпаднем в същия духовен капан – да започнем по правилния начин, а след това да се подхлъзнем към законничество?`

Няколко съвременни превода са се опитали да уловят смисъла на думите на Павел в стих 1 за „неразумните“ галатяни. Думата в оригинал, която той употребява на гръцки език, е доста по-силна. Тя е anoetoi и произлиза от думата за ум (nous). Буквално означава „лишени от ум“. Галатяните са си изгубили ума. Но Павел не се задоволява с това. Той казва, че след като постъпват толкова глупаво, се пита дали някой магьосник не ги е омаял с магията си. „Кой ви омая?“. Думите, които използва, биха могли дори да намекват, че върховният източник на тяхното състояние е дяволът (<a class="verse" verse="2 Коринтяни 4:4">2 Коринтяни 4:4</a>).

Това, което изумява толкова много Павел в отстъплението на галатяните, е фактът, че те знаят, че спасението се корени в кръста на Христос. Не биха могли да пропуснат нещо подобно. Думата, преведена като „обрисуван“ или „изложен“ в <a class="verse" verse="Галатяни 3:1">Галатяни 3:1</a>, буквално означава „поставен на плакат“ или „нарисуван“. Използва се за описание на всякакви публични съобщения. Павел казва, че Кръстът е заемал толкова централно място в проповедите му, че галатяните на практика са видели в съзнанието си разпнатия Христос (<a class="verse" verse="1 Коринтяни 1:23; 2:2">1 Коринтяни 1:23; 2:2</a>). В известен смисъл той казва, че чрез действията си те се отричат от Кръста.

След това прави разлика между сегашната опитност на галатяните и как отначало са приели вярата в Христос. Затова им задава няколко реторични въпроса. Как са приели Духа, което значи как отначало са станали християни? И от малко по-различна перспектива: Защо Бог им е дал Духа? Дали защото са направили нещо, за да Го спечелят? Категорично не! По-скоро защото са повярвали в благата вест за това какво вече е сторил Христос за тях. След това добро начало, какво ги кара сега да мислят, че трябва да разчитат на своите дела?

`Случва ли ви се понякога да мислите: „Нещата вървят доста добре. Аз съм стабилен християнин, не правя това или онова… А след това неусетно да стигнете до мисълта, че все пак не сте достатъчно добри, за да бъдете спасени? Какво не е наред в тази картина?`