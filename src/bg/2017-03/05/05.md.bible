---
title: 'Евангелието в Стария Завет'
date: 26/07/2017
bible:
    -
        name: BG1940
        verses:
            '2 Царе 12:1-13': '<h3> <span>Второ Царе 12:1-13</span></h3><p><span><span>12 </span>Тогава Господ прати Натана при Давида. И той като дойде при него, каза му: В един град имаше двама човека, единият богат, а другият сиромах.</span></p><p><span><sup>2 </sup>Богатият имаше овци и говеда твърде много;</span></p><p><span><sup>3 </sup>а сиромахът нямаше друго освен едно малко женско агне, което бе купил и което хранеше; и то бе пораснало заедно с него и чадата му, от залъка му ядеше, от чашата му пиеше, и на пазухата му лежеше; и то му беше като дъщеря.</span></p><p><span><sup>4 </sup>И един пътник дойде у богатия; и нему се посвидя да вземе от своите овци и от своите говеда да сготви за пътника, който бе дошъл у него, но взе агнето на сиромаха та го сготви за човека, който бе дошъл у него.</span></p><p><span><sup>5 </sup>Тогава гневът на Давида пламна силно против тоя човек; и той каза на Натана: В името на живия Господ, човекът, който е сторил това, заслужава смърт;</span></p><p><span><sup>6 </sup>и ще плати за агнето четверократно, понеже е сторил това дело, и понеже не се е смилил.</span></p><p><span><sup>7 </sup>Тогава Натан каза на Давида: Ти си тоя човек. Така казва Господ Израилевият Бог: Аз те помазах за цар над Израиля, и те избавих от Сауловата ръка;</span></p><p><span><sup>8 </sup>и дадох ти дома на господаря ти, и жените на господаря ти в пазухата ти, и дадох ти Израилевия и Юдовия дом; и ако това беше малко, приложил бих ти това и това.</span></p><p><span><sup>9 </sup>Защо презря ти словото на Господа, та стори зло пред очите Му? Ти порази с меч хетееца Урия, и си взе за жена неговата жена, а него ти уби с меча на амонците.</span></p><p><span><sup>10 </sup>Сега, прочее, няма никога да се оттегли меч от дома ти, понеже ти Ме презря, та взе жената на хетееца Урия, за да ти бъде жена.</span></p><p><span><sup>11 </sup>Така казва Господ: Ето, отсред твоя дом ще подигна против тебе злини, и ще взема жените ти пред очите ти, та ще ги дам на ближния ти; и той ще лежи с жените ти пред това слънце.</span></p><p><span><sup>12 </sup>Защото ти си извършил това тайно; но Аз ще извърша туй нещо пред целия Израил и пред слънцето.</span></p><p><span><sup>13 </sup>Тогава Давид каза на Натана: Съгреших Господу. А Натан каза на Давида: И Господ отстрани греха ти; няма да умреш.</span></p>'
            'Псалми 32:1-5': '<h3> <span>Псалми 32:1-5</span></h3><p><span><span>32 </span>(По слав. 31). Давидов псалом. Поучение. Блажен &lt;оня&gt;, чието престъпление е простено, Чийто грях е покрит.</span></p><p><span><sup>2 </sup>Блажен оня човек, комуто Господ не вменява беззаконие, И в чийто дух няма измама.</span></p><p><span><sup>3 </sup>Когато мълчах, овехтяха костите ми От охкането ми всеки ден;</span></p><p><span><sup>4 </sup>Понеже денем и нощем ръката Ти тежеше върху мене, Влагата ми се обърна на лятна суша. (Села).</span></p><p><span><sup>5 </sup>Признах греха си пред Тебе, и беззаконието си не скрих; Рекох: Ще изповядам Господу престъпленията си; И Ти прости вината на греха ми. (Села).</span></p>'
            'Захария 3:1-4': '<h3> <span>Захария 3:1-4</span></h3><p><span><span>3 </span>И &lt;Господ&gt; ми показа великия свещеник Исуса стоящ пред ангела Господен; и Сатана {Т.е., Противник, &lt;или&gt; Обвинител.} стоеше отдясно му за да му се възпротиви.</span></p><p><span><sup>2 </sup>И Господ рече на Сатана: Господ да те смъмри, Сатано; да! да те смъмри Господ, Който избра Ерусалим. Не е ли този една главня изтръгната из огън?</span></p><p><span><sup>3 </sup>А Исус бе в нацапани дрехи като стоеше пред ангела.</span></p><p><span><sup>4 </sup>И &lt;ангелът&gt; проговаряйки рече на стоящите пред него, като думаше: Съблечете от него нацапаните дрехи. А нему рече: Ето, отнех от тебе беззаконието ти, и ще те облека в богати одежди.</span></p>'
            'Галатяни 3:8': '<h3> <span>Галатяни 3:8</span></h3><p><span><sup>8 </sup>и писанието, като предвидя, че Бог чрез вяра щеше да оправдае езичниците, изяви предварително благовестието на Авраама, &lt;казвайки&gt;: "В тебе ще се благославят всичките народи".</span></p>'
            'Битие 12:1-3': '<h3> <span>Битие 12:1-3</span></h3><p><span><span>12 </span>Тогава Господ каза на Аврама: Излез от отечеството си, измежду рода си и из бащиния си дом, та иди в земята, която ще ти покажа.</span></p><p><span><sup>2 </sup>Ще те направя голям народ; ще те благословя, и ще прославя името ти, и ще бъдеш за благословение.</span></p><p><span><sup>3 </sup>Ще благословя ония, които те благославят, а ще прокълна всеки, който те кълне; и в тебе ще се благославят всички земни племена.</span></p>'
            'Галатяни 1:7': '<h3> <span>Галатяни 1:7</span></h3><p><span><sup>7 </sup>което не е друго &lt;благовестие&gt;, но е дело на неколцината, които ви смущават и искат да изопачат Христовото благовестие.</span></p>'
            'Левит 17:11': '<h3> <span>Левит 17:11</span></h3><p><span><sup>11 </sup>Защото живота на тялото е в кръвта, която Аз ви дадох да правите умилостивение на олтара за душите си; защото кръвта е, която, по силата на живота, &lt;който е в нея&gt;, прави умилостивение.</span></p>'
            'Битие 12:3': '<h3> <span>Битие 12:3</span></h3><p><span><sup>3 </sup>Ще благословя ония, които те благославят, а ще прокълна всеки, който те кълне; и в тебе ще се благославят всички земни племена.</span></p>'

---

„И Писанието, като предвиждаше, че Бог чрез вяра ще оправдае езичниците, изяви предварително благовестието на Авраам с думите: „В тебе ще се благославят всички народи“ (<a class="verse" verse="Галатяни 3:8">Галатяни 3:8</a>). Павел пише не само, че евангелието е било проповядвано на Авраам, но и че именно Бог му го е предал. Затова то е истинското евангелие. Но кога Господ го е разкрил пред Авраам? Павел цитира <a class="verse" verse="Битие 12:3">Битие 12:3</a>, като пояснява, че има предвид завета на Бога с Авраам, когато го призовава в <a class="verse" verse="Битие 12:1-3">Битие 12:1-3</a>.

`Прочетете <a class="verse" verse="Битие 12:1-3">Битие 12:1-3</a>. Какво ни говорят тези стихове за естеството на завета, който Бог сключва с Авраам?`

Основата на Божия завет с Авраам е концентрирана в Божиите обещания. Бог четири пъти му казва: „Аз ще…“. Тези обещания към него са изумителни, защото идват само от една страна. Бог ги дава – Авраам не обещава нищо. Това е точно обратното на начина, по който много хора се опитват да се свържат с Господа. Ние обикновено обещаваме, че ще Му служим, ако Той направи нещо за нас в отговор. Но това е законничество. Бог не иска от Авраам да Му обещава нищо, а да приеме Неговите обещания с вяра. Разбира се, това не е лесно, защото патриархът трябва да се научи да се доверява напълно на Бога, а не на себе си (Битие, 22 гл.). Следователно призивът на Авраам илюстрира същността на евангелието, която е спасение чрез вяра.

Някои стигат до погрешното заключение, че Библията е разкрила два начина за спасение. Твърдят, че в старозаветни времена спасението се основава върху спазване на заповедите; а тъй като този подход не се увенчава с успех, Бог премахва закона и осигурява спасение чрез вяра. Нищо не е по-далеч от истината. Както пише Павел в <a class="verse" verse="Галатяни 1:7">Галатяни 1:7</a>, има само едно евангелие.

`Какви други примери за спасение единствено чрез вяра можете да посочите в Стария Завет? Например <a class="verse" verse="Левит 17:11">Левит 17:11</a>; <a class="verse" verse="Псалми 32:1-5">Псалми 32:1-5</a>; <a class="verse" verse="2 Царе 12:1-13">2 Царе 12:1-13</a>; <a class="verse" verse="Захария 3:1-4">Захария 3:1-4</a>.`

`Често чуваме фразата „евтина благодат“. Това е некоректно название. Благодатта не е евтина – тя е безплатна (поне за нас). Но ние я омаловажаваме, когато смятаме, че можем да добавим нещо към нея чрез своите дела, или когато смятаме, че можем да я използваме като извинение за греха. Към кое от двете сте по-склонни самите вие и как бихте могли да се поправите?`