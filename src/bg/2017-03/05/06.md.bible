---
title: 'Изкупени от проклятието'
date: 27/07/2017
bible:
    -
        name: BG1940
        verses:
            '1 Коринтяни 6:20; 7:23': '<h3> <span>Първо Коринтяни 6:20</span></h3><p><span><sup>20 </sup>защото сте били с цена купени; затова прославете Бога с телата си, [и с душите си, които са Божии].</span></p><h3> <span>Първо Коринтяни 7:23</span></h3><p><span><sup>23 </sup>С цена сте били купени; не ставайте роби на човеци.</span></p>'
            'Второзаконие 21:23': '<h3> <span>Второзаконие 21:23</span></h3><p><span><sup>23 </sup>да не остане тялото му през цялата нощ на дървото, но непременно да го погребеш в същия ден; защото обесеният е проклет от Бога; така да не оскверниш земята, която Господ твоят Бог ти дава в наследство.</span></p>'
            '2 Коринтяни 5:21': '<h3> <span>Второ Коринтяни 5:21</span></h3><p><span><sup>21 </sup>Който за нас направи грешен {Гръцки: Грях} Онзи, Който не е знаел грях, за да станем ние чрез Него праведни {Гръцки: Правда} пред Бога.</span></p>'
            'Галатяни 3:9-14': '<h3> <span>Галатяни 3:9-14</span></h3><p><span><sup>9 </sup>Така щото тия, които &lt;имат&gt; вяра се благославят заедно с вярващия Авраам.</span></p><p><span><sup>10 </sup>Защото всички, които се &lt;облягат&gt; на дела, &lt;изисквани&gt; от закона, са под клетва, понеже е писано: "Проклет всеки, който не постоянствува да изпълнява всичко писано в книгата на закона".</span></p><p><span><sup>11 </sup>А че никой не се оправдава пред Бога чрез закона, е явно &lt;от това&gt;, "че праведният чрез вяра ще живее";</span></p><p><span><sup>12 </sup>а законът не действува чрез вяра, но казва: "Който върши това, &lt;което заповядва законът&gt;, ще живее чрез него".</span></p><p><span><sup>13 </sup>Христос ни изкупи от проклетията на закона, като стана проклет {Гръцки: Проклетия. Виж. 2 Кор. 5:21.} за нас; защото е писано: "Проклет всеки, който виси на дърво";</span></p><p><span><sup>14 </sup>така щото благословението, &lt;дадено&gt; на Авраама, да дойде чрез Христа Исуса на езичниците, за да приемем обещания Дух чрез вяра.</span></p>'
            'Деяния 5:30; 1': '<h3> <span>Деяния 5:30</span></h3><p><span><sup>30 </sup>Бог на бащите ни възкреси Исуса, Когото вие убихте като Го повесихте на дърво.</span></p><h3> <span>Деяния 5:1</span></h3><p><span><span>5 </span>А някой си човек на име Анания, с жена си Сапфира, продаде имот,</span></p>'
            'Галатяни 3:10': '<h3> <span>Галатяни 3:10</span></h3><p><span><sup>10 </sup>Защото всички, които се &lt;облягат&gt; на дела, &lt;изисквани&gt; от закона, са под клетва, понеже е писано: "Проклет всеки, който не постоянствува да изпълнява всичко писано в книгата на закона".</span></p>'
            'Галатяни 3:13': '<h3> <span>Галатяни 3:13</span></h3><p><span><sup>13 </sup>Христос ни изкупи от проклетията на закона, като стана проклет {Гръцки: Проклетия. Виж. 2 Кор. 5:21.} за нас; защото е писано: "Проклет всеки, който виси на дърво";</span></p>'
            'Римляни 3:23': '<h3> <span>Римляни 3:23</span></h3><p><span><sup>23 </sup>Понеже всички съгрешиха и не заслужават да се прославят от Бога,</span></p>'
            'Йоан 3:16': '<h3> <span>Йоан 3:16</span></h3><p><span><sup>16 </sup>Защото Бог толкова възлюби света, че даде Своя Единороден Син, за да не погине ни един, който вярва в Него, но да има вечен живот:</span></p>'

---

_<a class="verse" verse="Галатяни 3:9-14">Галатяни 3:9-14</a>_

Противниците на Павел несъмнено са озадачени от смелите му думи в <a class="verse" verse="Галатяни 3:10">Галатяни 3:10</a>. Те ни най-малко не смятат, че са под проклятие; очакват поне да бъдат благословени заради послушанието си. Обаче Павел е категоричен: „Защото всички, които се облягат на дела, изисквани от закона, са под клетва, понеже е писано: „Проклет всеки, който не постоянства да изпълнява всичко, писано в книгата на закона“.

Апостол Павел противопоставя две напълно различни алтернативи: спасението чрез вяра и спасението чрез дела. Заветните благословения и проклятия, изброени във Второзаконие, 27 и 28 гл., са прости и ясни. Хората, които се покоряват, са благословени; тези, които не изпълняват, са прокълнати. Това означава, че ако човек разчита на послушанието към закона, за да бъде приет от Бога, следва да спази целия закон. Не можем да избираме кое искаме да изпълняваме, нито да приемем, че Бог ще пропусне няколко грешчици тук или там. Всичко или нищо!

Разбира се, това е лоша новина не само за езичниците, но и за законниците опоненти на Павел, защото „всички съгрешиха и не заслужават да се прославят от Бога“ (<a class="verse" verse="Римляни 3:23">Римляни 3:23</a>). Независимо колко усърдно се опитваме да бъдем добри, законът може единствено да ни осъди като престъпници.

`Как ни избавя Христос от проклятието на закона? <a class="verse" verse="Галатяни 3:13">Галатяни 3:13</a>; <a class="verse" verse="2 Коринтяни 5:21">2 Коринтяни 5:21</a>.`

Апостол Павел въвежда още една метафора, за да обясни какво е сторил за нас Бог в Христос. Думата изкупвам означава „да откупя обратно“. Употребявала се е за откупната цена, платена при освобождаването на заложници, или за цената, платена за освобождаването на роб. Тъй като заплатата на греха е смърт, проклятието вследствие от неспазването на закона е смъртна присъда. Откупът за нашето спасение не е никак незначителен; за Бога той струва живота на Неговия собствен Син (<a class="verse" verse="Йоан 3:16">Йоан 3:16</a>). Исус ни изкупва от проклятието, като поема нашия грях (<a class="verse" verse="1 Коринтяни 6:20; 7:23">1 Коринтяни 6:20; 7:23</a>). Доброволно приема нашето проклятие върху Себе Си и понася заради нас пълното наказание за греха (<a class="verse" verse="2 Коринтяни 5:21">2 Коринтяни 5:21</a>).

Павел цитира <a class="verse" verse="Второзаконие 21:23">Второзаконие 21:23</a> като библейско доказателство. Според еврейския обичай човек се намира под Божието проклятие, ако след екзекуцията тялото се окачи на дърво. Смъртта на Исус на кръста се смята за пример за такова наказание (<a class="verse" verse="Деяния 5:30; 1">Деяния 5:30; 1</a> Петър 2:24).

Затова не е чудно, че кръстът става камък за препъване за някои евреи, които не могат да си обяснят, че Месията е прокълнат от Бога. Но точно това е Божият план. Да, Месията понася проклятието, но не Своето – а нашето!