---
title: 'Ново създание'
date: 27/09/2017
bible:
    -
        name: BG1940
        verses:
            '2 Коринтяни 5:17 ': '<h3>2 Коринтяни 5:17</h3><sup class="versenum">17 </sup>За туй, ако е някой в Христа, той е ново създание; старото премина; ето, [всичко] стана ново.'
            'Галатяни 5:2-4': '<h3>Галатяни 5:2-4</h3><sup class="versenum">2 </sup>Ето, аз, Павел, ви казвам, че, ако се обрязвате, Христос никак няма да ви ползува.<sup class="versenum">3 </sup>Да! повторно заявявам на всеки човек, който се обрязва, че е длъжен да изпълни целия закон.<sup class="versenum">4 </sup>Вие, които желаете да се оправдавате чрез закона сте се отлъчили от Христа, отпаднали сте от благодатта.'
            'Галатяни 6:15;': '<h3>Галатяни 6:15</h3><sup class="versenum">15 </sup>Защото в Христа Исуса нито обрязването е нещо, нито необрязването, а новото създание.'
            'Римляни 8:22': '<h3>Римляни 8:22</h3><sup class="versenum">22 </sup>Понеже знаем, че цялото създание съвокупно въздиша и се мъчи до сега.'
            'Матей 23:27': '<h3>Матей 23:27</h3><sup class="versenum">27 </sup>Горко вам книжници и фарисеи, лицемери! защото приличате на варосани гробници, които отвън се виждат хубави, а отвътре са пълни с мъртвешки кости и с всякаква нечистота.'
            'Евреи 4:13': '<h3>Евреи 4:13</h3><sup class="versenum">13 </sup>И няма създание, което да не е явно пред &lt;Бога;&gt; но всичко е голо и разкрито пред очите на Този, на Когото има да отговаряме.'
            'Йоан 3:5-8': '<h3>Йоан 3:5-8</h3><sup class="versenum">5 </sup>Исус отговори: Истина, истина ти казвам, ако се не роди някой от вода и Дух, не може да влезе в Божието царство.<sup class="versenum">6 </sup>Роденото от плътта е плът, а роденото от Духа е дух.<sup class="versenum">7 </sup>Не се чуди, че ти рекох: Трябва да се родите отгоре.<sup class="versenum">8 </sup>Вятърът духа гдето ще, и чуваш шума му; но не знаеш отгде иде и къде отива; така е с всеки, който се е родил от Духа.'

---

След като подчертава централното място на кръста на Христос в християнския живот, сега Павел набляга на втория основополагащ принцип в своята евангелска вест: оправданието чрез вяра.

Както разглеждахме през цялото тримесечие, апостолът противопоставя обрязването на евангелието. Обаче той няма нищо против самия ритуал. Изрича няколко категорични свидетелства срещу обрязването (<a class="verse" verse="Галатяни 5:2-4">Галатяни 5:2-4</a>), но не иска галатяните да остават с убеждението, че отричането на обрязването е по-угодно на Бога от обрязването. Не застъпва тази идея, защото човек може да има едно и също законническо отношение както към това, което прави, така и към това, което не прави. В духовен аспект сам по себе си въпросът за обрязването е съвсем страничен. Истинската религия не се основава на външни действия, а на състоянието на човешкото сърце. Както казва самият Исус, човек може да изглежда прекрасно отвън, но да бъде духовно гнил отвътре (<a class="verse" verse="Матей 23:27">Матей 23:27</a>).

`Какво означава да бъдеш ново създание? <a class="verse" verse="Галатяни 6:15;">Галатяни 6:15;</a> <a class="verse" verse="2 Коринтяни 5:17 ">2 Коринтяни 5:17. </a>Как в личен план сте преживели какво означава това?`

Ktisis е гръцката дума, преведена като „създание“. Тя може да се отнася или за отделно „създание“ (<a class="verse" verse="Евреи 4:13">Евреи 4:13</a>), или за всички „творения“ (<a class="verse" verse="Римляни 8:22">Римляни 8:22</a>). И в двата случая загатва за действието на Твореца. Именно това има предвид Павел. Да станем „ново създание“ не е нещо, което ще постигнем с човешки усилия – дали обрязване, или нещо друго. Исус нарича този процес „новорождение“ (<a class="verse" verse="Йоан 3:5-8">Йоан 3:5-8</a>). То е Божие дело, в което Бог взема един духовно мъртъв човек и му вдъхва духовен живот. Това е още една метафора, описваща спасителното действие, което Павел обикновено нарича оправдание чрез вяра.

Той разглежда това ново създание в по-големи подробности във <a class="verse" verse="2 Коринтяни 5:17 ">2 Коринтяни 5:17. </a>В този стих Павел обяснява, че да станеш ново създание означава много повече, отколкото само промяна на нашия статус в небесните книги. То внася промяна в живота ни днес. Както отбелязва Тимъти Джордж, то „включва целия процес на обръщане: възродителното дело на Светия Дух, водещо до покаяние и вяра; ежедневния процес по умъртвяване на плътта и оживотворяване; постоянното израстване в святост, което води до съответно преобразяване по образа на Христос“ (Galatians, p. 438).

Обаче ние не получаваме оправдание, защото сме станали нови създания. Всъщност тази радикална промяна е забележима изява на това, че вече сме оправдани.