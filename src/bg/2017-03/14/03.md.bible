---
title: 'Хвалби по плът'
date: 25/09/2017
bible:
    -
        name: BG1940
        verses:
            'Галатяни 6:12,13 ': '<h3>Галатяни 6:12,13</h3><sup class="versenum">12 </sup>Ония, които желаят да покажат добра представа в плътския &lt;живот&gt;, те ви заставят да се обрязвате; &lt;те търсят&gt; само да не бъдат гонени за Христовия кръст.<h3>Галатяни 6:13</h3><sup class="versenum">13 </sup>Защото и сами тия, които се обрязват, не пазят закона, но желаят да се обрязвате вие, за да могат да се хвалят с вашия плътски &lt;живот&gt;.'
            'Галатяни 1:7; 4:17': '<h3>Галатяни 1:7</h3><sup class="versenum">7 </sup>което не е друго &lt;благовестие&gt;, но е дело на неколцината, които ви смущават и искат да изопачат Христовото благовестие.<h3>Галатяни 4:17</h3><sup class="versenum">17 </sup>Тия &lt;учители&gt; ви търсят ревностно не по добър начин; даже те желаят да ви отлъчат &lt;от нас&gt;, за да търсите тях ревностно.'
            'Деяния 21:20,21': '<h3>Деяния 21:20,21</h3><sup class="versenum">20 </sup>А те, като чуха, прославиха Бога. Тогава му рекоха: Ти виждаш, брате, колко десетки хиляди повярвали юдеи има, и те всички ревностно поддържат закона.<h3>Деяния 21:21</h3><sup class="versenum">21 </sup>А за тебе са уведомени, че ти си бил учил всичките юдеи, които са между езичниците, да отстъпят от Моисеевия &lt;закон&gt;, като им казваш да не обрязват чадата си, нито да държат &lt;старите&gt; обреди.'
            '2 Тимотей 3:12': '<h3>2 Тимотей 3:12</h3><sup class="versenum">12 </sup>Но и всички, които искат да живеят благочестиво в Христа Исуса, ще бъдат гонени.'
            'Галатяни 1:13': '<h3>Галатяни 1:13</h3><sup class="versenum">13 </sup>Защото сте чули за някогашната моя обхода в юдейската религия, как чрезмерно гонех Божията църква и я разорявах.'

---

`Прочетете <a class="verse" verse="Галатяни 6:12,13 ">Галатяни 6:12,13. </a>Какво казва Павел в тези стихове?`

Макар че преди това е намекнал за целите и мотивите на опонентите си (<a class="verse" verse="Галатяни 1:7; 4:17">Галатяни 1:7; 4:17</a>), неговите забележки в <a class="verse" verse="Галатяни 6:12,13 ">Галатяни 6:12,13 </a>са първите ясно формулирани коментари за тях. Павел ги описва като такива, които „желаят да се представят добре по плът“. Фразата „да се представят добре“ на гръцки означава буквално да си сложат „добро лице“. Всъщност на гръцки думата за „лице“ е същата като думата за актьорска маска и се използва преносно за ролята, която играе актьорът. С други думи, Павел казва, че тези хора са като актьори, които се стремят да получат одобрението на публиката. В една култура, основана на честта и срама, приспособяването към мнозинството е съществено важно и проповедниците на заблудите явно искат да повишат рейтинга си пред евреите в Галатия и другите християни евреи в Йерусалим.

Павел казва нещо важно за един от мотивите им – желанието да избегнат гоненията. Въпреки че гоненията могат със сигурност да се срещат в по-драматични форми, включително физическо насилие, могат да бъдат също толкова гибелни дори в „по-леките“ си форми на тормоз и отхвърляне. Павел и други фанатици в Юдея някога са провеждали първия вид гонения (<a class="verse" verse="Галатяни 1:13">Галатяни 1:13</a>), но вторият също има своето влияние върху християните.

Еврейските религиозни водачи все още притежават значителен авторитет в много области. Имат и официалното одобрение на Рим; затова много еврейски вярващи полагат големи усилия да поддържат добри отношения с тях. Чрез обрязването на езичниците и поучаването им да спазват Тората смутителите в Галатия могат да намерят общи неща с местните евреи. Това не само ще им позволи да поддържат приятелски контакти със синагогите, но и може дори да укрепи връзките им с вярващите евреи в Йерусалим, които изпитват все повече съмнения за делото сред езичниците (<a class="verse" verse="Деяния 21:20,21">Деяния 21:20,21</a>). Несъмнено в някакво отношение действията им биха могли да направят свидетелството им пред евреите по-успешно.

Каквото и да има предвид Павел, той е съвсем категоричен: „Но и всички, които искат да живеят благочестиво в Христос Исус, ще бъдат гонени“ (<a class="verse" verse="2 Тимотей 3:12">2 Тимотей 3:12</a>).

`Помислете добре за основанията на тези хора да проповядват заблудите си. Като отчетем всички обстоятелства, думите им звучат доста разумно. Какво ни говори този факт за истината, че дори „най-добрите“ мотиви могат да ни подведат, ако не бъдем внимателни? Кога за последно направихте нещо лошо с добри мотиви?`