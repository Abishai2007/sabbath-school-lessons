---
title: 'Роби на елементарни принципи'
date: 14/08/2017
bible:
    -
        name: BG1940
        verses:
            'Галатяни 4:1-3 ': '<h3>Галатяни 4:1-3.</h3><span class="chapternum">4 </span>Казвам още: До тогаз, до когато наследникът е малолетен, той не се различава в нищо от роб, ако и да е господар на всичко,<sup class="versenum">2 </sup>но е под надзиратели и настойници до назначения от бащата срок.<sup class="versenum">3 </sup>Така и ние, когато бяхме малолетни, бяхме поробени под първоначалните &lt;учения&gt; на света;'
            'Галатяни 3:24, ': '<h3>Галатяни 3:24</h3><sup class="versenum">24 </sup>Така, законът стана за нас детеводител, &lt;да ни доведе&gt; при Христа, за да се оправдаем чрез вяра.'
            'Галатяни 4:3, 8': '<h3>Галатяни 4:3, 8</h3><sup class="versenum">3 </sup>Така и ние, когато бяхме малолетни, бяхме поробени под първоначалните &lt;учения&gt; на света;<sup class="versenum">8 </sup>Но тогава, когато не познавахте Бога, вие робувахте на ония, които по естество не са богове;'
            'Галатяни 4:1-3': '<h3>Галатяни 4:1-3</h3><span class="chapternum">4 </span>Казвам още: До тогаз, до когато наследникът е малолетен, той не се различава в нищо от роб, ако и да е господар на всичко,<sup class="versenum">2 </sup>но е под надзиратели и настойници до назначения от бащата срок.<sup class="versenum">3 </sup>Така и ние, когато бяхме малолетни, бяхме поробени под първоначалните &lt;учения&gt; на света;'
            'Колосяни 2:15': '<h3>Колосяни 2:15</h3><sup class="versenum">15 </sup>и като ограби началствата и властите, изведе ги на показ явно, възтържествувайки над тях чрез Него.'
            'Евреи 5:12': '<h3>Евреи 5:12</h3><sup class="versenum">12 </sup>Понеже докато вие трябваше &lt;до сега&gt;, според &lt;изтеклото&gt; време, и учители да станете, имате нужда да ви учи някой изново най-елементарните начала на Божиите словеса, и достигнахте да имате нужда от мляко, а не от твърда храна.'
            'Матей 18:3': '<h3>Матей 18:3</h3><sup class="versenum">3 </sup>Истина ви казвам; ако се не обърнете като дечицата, никак няма да влезете в небесното царство.'

---

След като току-що е сравнил нашата връзка с Бога с тази на синове и наследници, Павел сега доразвива метафората, като включва темата за наследството в <a class="verse" verse="Галатяни 4:1-3 ">Галатяни 4:1-3. </a>Неговите думи извикват в ума ситуация, в която собственикът на голямо имение е починал и е оставил собствеността си на най-големия от своите синове. Обаче синът все още е непълнолетен. Както е прието за завещанията дори и днес, волята на бащата постановява синът да бъде под опеката на настойници и управители, докато достигне пълнолетие. Макар че е господар на бащиния си имот по право, като непълнолетен той на практика е почти роб.

Аналогията на Павел е сходна с детеводителя от <a class="verse" verse="Галатяни 3:24, ">Галатяни 3:24, </a>но в този случай властта на настойниците и управителите е много по-голяма и съществена. Те са отговорни не само за отглеждането на господарския син, но също и за управлението на всички финансови и административни дела, докато синът порасне достатъчно, за да поеме сам тези задължения.

`Прочетете <a class="verse" verse="Галатяни 4:1-3 ">Галатяни 4:1-3. </a>Кое в думите на Павел ни помага да изясним каква трябва да бъде ролята на закона в нашия живот, след като вече сме в Христос?`

Спорно е какво точно има предвид Павел под фразата „първоначалните учения“ (<a class="verse" verse="Галатяни 4:3, 8">Галатяни 4:3, 8</a>). Гръцката дума stoicheia буквално означава „елементи“. Някои смятат, че тя е описание на основните елементи, образуващи Вселената (2 Петър 3:10, 12); или че това са демонични сили, които контролират тази покварена епоха (<a class="verse" verse="Колосяни 2:15">Колосяни 2:15</a>); или елементарните принципи на религиозния живот, „АБВ“-то на религията (<a class="verse" verse="Евреи 5:12">Евреи 5:12</a>). Фокусът на Павел върху положението на хората като „непълнолетни“ преди идването на Христос (<a class="verse" verse="Галатяни 4:1-3 ">Галатяни 4:1-3. </a>подсказва, че тук той говори за елементарните принципи на религиозния живот. Ако е така, значи казва, че старозаветният период, с неговите закони и жертви, е просто евангелски буквар, който излага основните понятия на спасението. Затова колкото и важни, и информативни да са за Израил церемониалните закони, те са само сянка на онова, което предстои. Целта никога не е била да заемат мястото на Христос.

Да направляваме живота си според тези правила, а не според Христос, е като да се връщаме назад във времето. За християните връщането към тези първоначални учения, след като Христос вече е дошъл, прилича на пълнолетния син от аналогията на Павел, който отново иска да стане непълнолетен!

`Въпреки че по детски доверчивата вяра е нещо положително (<a class="verse" verse="Матей 18:3">Матей 18:3</a>), дали тя е задължително равностойна на духовната зрялост? Можете ли да защитите становището, че колкото повече израствате духовно, толкова по-детски доверчива ще става вашата вяра? Доколко детска, „невинна“ и доверчива е тя сега?`