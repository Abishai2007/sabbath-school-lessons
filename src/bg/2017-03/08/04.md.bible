---
title: '„Бог изпрати Сина Си“'
date: 15/08/2017
bible:
    -
        name: BG1940
        verses:
            'Евреи 2:14-18; 4:14,15': '<h3>Евреи 2:14-18</h3><sup class="versenum">14 </sup>И тъй, понеже децата са същества от общата плът и кръв то и Той, подобно &lt;на тях&gt;, взе участие в същото, за да унищожи чрез смъртта този, който има властта, сиреч, дявола,<sup class="versenum">15 </sup>и да избави всички ония, които, поради страха от смъртта, през целия си живот са били подчинени на робство.<sup class="versenum">16 </sup>(Защото, наистина, Той не помогна на ангелите, но помогна на Авраамовото потомство).<sup class="versenum">17 </sup>Затова трябваше да се оприличи във всичко на братята Си, за да бъде милостив и верен първосвещеник в отношение към Бога, за да извърши умилостивение за греховете на людете.<sup class="versenum">18 </sup>Понеже в това дето и сам Той пострада като изкушен, може и на изкушаваните да помага.<h3>Евреи 4:14,15.</h3><sup class="versenum">14 </sup>И тъй, като имаме велик Първосвещеник Исуса, Божия Син, Който е преминал до &lt;най-високите&gt; небеса, нека държим това, което сме изповядали.<sup class="versenum">15 </sup>Защото нямаме &lt;такъв&gt; първосвещеник, Който да не може да състрадава с нас в нашите немощи, а &lt;имаме Един&gt;, Който е бил във всичко изкушен като &lt;нас&gt;, но пак без грях.'
            '2 Коринтяни 5:21;': '<h3>2 Коринтяни 5:21</h3><sup class="versenum">21 </sup>Който за нас направи грешен {Гръцки: Грях} Онзи, Който не е знаел грях, за да станем ние чрез Него праведни {Гръцки: Правда} пред Бога.'
            'Колосяни 1:15-17': '<h3>Колосяни 1:15-17</h3><sup class="versenum">15 </sup>&lt;в Него&gt;, Който е образ на невидимия Бог, първороден преди всяко създание;<sup class="versenum">16 </sup>понеже чрез Него бе създадено всичко, &lt;което е&gt; на небесата и на земята, видимото и невидимото, било престоли или господства, било началства или власти, всичко чрез Него бе създадено;<sup class="versenum">17 </sup>и Той е преди всичко, и всичко чрез Него се сплотява.'
            'Филипяни 2:5-8;': '<h3>Филипяни 2:5-8</h3><sup class="versenum">5 </sup>Имайте в себе си същия дух, който беше и в Христа Исуса;<sup class="versenum">6 </sup>Който, като беше в Божия образ, пак не счете, че трябва твърдо да държи равенството с Бога,<sup class="versenum">7 </sup>но се отказа от всичко, като взе на Себе Си образ на слуга и стана подобен на човеците;<sup class="versenum">8 </sup>и, като се намери в човешки образ, смири Себе Си и стана послушен до смърт, даже смърт на кръст.'
            'Филипяни 2:5-9;': '<h3>Филипяни 2:5-9</h3><sup class="versenum">5 </sup>Имайте в себе си същия дух, който беше и в Христа Исуса;<sup class="versenum">6 </sup>Който, като беше в Божия образ, пак не счете, че трябва твърдо да държи равенството с Бога,<sup class="versenum">7 </sup>но се отказа от всичко, като взе на Себе Си образ на слуга и стана подобен на човеците;<sup class="versenum">8 </sup>и, като се намери в човешки образ, смири Себе Си и стана послушен до смърт, даже смърт на кръст.<sup class="versenum">9 </sup>Затова и Бог го превъзвиши, и Му подари името, което е над всяко друго име;'
            'Римляни 5:12-21': '<h3>Римляни 5:12-21</h3><sup class="versenum">12 </sup>Затова, както чрез един човек грехът влезе в света, и чрез греха смъртта, и по тоя начин смъртта мина във всичките човеци, понеже всички съгрешиха, -<sup class="versenum">13 </sup>(защото и преди закона грехът беше в света, грях, обаче, не се вменява, когато няма закон;<sup class="versenum">14 </sup>при все това от Адама до Моисея смъртта царува и над ония, които не бяха съгрешили според престъплението на Адама, който е образ на Бъдещия;<sup class="versenum">15 </sup>но дарбата не е такава каквото бе прегрешението; защото, ако поради прегрешението на единия измряха мнозината, то Божията благодат и дарбата чрез благодатта на един човек, Исус Христос, много повече се преумножи за мнозината;<sup class="versenum">16 </sup>нито е дарбата, каквато &lt;бе съдбата&gt;, чрез съгрешението на един; защото съдбата &lt;беше&gt; от един &lt;грях&gt; за осъждане, а дарбата от много прегрешения за оправдание;<sup class="versenum">17 </sup>защото, ако чрез прегрешението на единия смъртта царува чрез тоя един, то много повече тия, които получават изобилието на благодатта и на дарбата, &lt;сиреч&gt; правдата, ще царуват в живот чрез единия, Исус Христос), -<sup class="versenum">18 </sup>и тъй, както чрез едно прегрешение &lt;дойде&gt; осъждането на всичките човеци, така и чрез едно праведно дело &lt;дойде&gt; на всичките човеци оправданието, което докарва живот.<sup class="versenum">19 </sup>Защото, както чрез непослушанието на единия човек станаха грешни мнозината, така и чрез послушанието на единия мнозината ще станат праведни.<sup class="versenum">20 </sup>А отгоре на това дойде и законът, та се умножи прегрешението; а гдето се умножи грехът, преумножи се благодатта;<sup class="versenum">21 </sup>така щото, както грехът бе царувал и докара смъртта, така да царува благодатта чрез правдата и да докара вечен живот чрез Исуса Христа нашия Господ.'
            'Йоан 1:1-3, 18;': '<h3>Йоан 1:1-3, 18</h3><span class="chapternum">1 </span>В началото бе Словото; и Словото беше у Бога; и Словото бе Бог.<sup class="versenum">2 </sup>То в начало беше у Бога.<sup class="versenum">3 </sup>Всичко това чрез Него стана; и без Него не е ставало нищо &lt;от това&gt;, което е станало.'
            'Галатяни 4:4,5;': '<h3>Галатяни 4:4,5</h3><sup class="versenum">4 </sup>а когато се изпълни времето, Бог изпрати Сина Си, Който се роди от жена, роди се и под закона,<sup class="versenum">5 </sup>за да изкупи ония, които бяха под закона, та да получим осиновението.'
            'Галатяни 4:4,5 ': '<h3>Галатяни 4:4,5</h3><sup class="versenum">4 </sup>а когато се изпълни времето, Бог изпрати Сина Си, Който се роди от жена, роди се и под закона,<sup class="versenum">5 </sup>за да изкупи ония, които бяха под закона, та да получим осиновението.'
            'Римляни 8:3,4;': '<h3>Римляни 8:3,4</h3><sup class="versenum">3 </sup>Понеже това, което бе невъзможно за закона, поради туй, че бе ослабнал чрез плътта, Бог &lt;го извърши&gt; като изпрати Сина Си в плът подобна на греховната плът и &lt;в жертва&gt; за грях, и осъди греха в плътта,<sup class="versenum">4 </sup>за да се изпълнят изискванията на закона в нас, които ходим, не по плът, но по Дух.'
            'Галатяни 4:4': '<h3>Галатяни 4:4</h3><sup class="versenum">4 </sup>а когато се изпълни времето, Бог изпрати Сина Си, Който се роди от жена, роди се и под закона,'
            'Йоан 1:14;': '<h3>Йоан 1:14</h3><sup class="versenum">14 </sup>И словото стана плът и пребиваваше между нас; и видяхме славата Му, слава като на Единородния от Отца, пълно с благодат и истина.'

---

_<a class="verse" verse="Галатяни 4:4">Галатяни 4:4</a>_

**„А когато се изпълни времето, Бог изпрати Сина Си, Който се роди от жена, роди се и под закона“ (<a class="verse" verse="Галатяни 4:4">Галатяни 4:4</a>).**

Употребата на думата „изпълни“ разкрива Божията активна роля в осъществяването на намеренията Му в човешката история. Исус не идва просто така, по някое време; Той идва в точно определеното от Бога време. От историческа гледна точка, това време е известно като Pax Romana (Римският мир) – двестагодишен период на относителна стабилност и мир в Римската империя. Завладяването на Средиземноморието донася мир, общ език, благоприятни условия за пътуване и еднородна култура, която улеснява бързото разпространение на евангелието. От библейска гледна точка, то бележи времето, което е определил Бог за идването на обещания Месия (Даниил 9:24-27).

`Защо трябва Христос да поема нашето човешко естество, за да ни изкупи? <a class="verse" verse="Йоан 1:14;">Йоан 1:14;</a> <a class="verse" verse="Галатяни 4:4,5;">Галатяни 4:4,5;</a> <a class="verse" verse="Римляни 8:3,4;">Римляни 8:3,4;</a> <a class="verse" verse="2 Коринтяни 5:21;">2 Коринтяни 5:21;</a> <a class="verse" verse="Филипяни 2:5-8;">Филипяни 2:5-8;</a> <a class="verse" verse="Евреи 2:14-18; 4:14,15">Евреи 2:14-18; 4:14,15.</a>`

<a class="verse" verse="Галатяни 4:4,5 ">Галатяни 4:4,5 </a>съдържа едно от най-сбитите и ясни изложения на евангелието в Свещеното Писание. Навлизането на Исус в човешката история не е въпрос на случайност. „Бог изпрати Своя Син.“ С други думи, Бог поема инициативата за нашето спасение.

В тези думи се съдържа и основополагащото християнско вярване във вечната божественост на Христос (<a class="verse" verse="Йоан 1:1-3, 18;">Йоан 1:1-3, 18;</a> <a class="verse" verse="Филипяни 2:5-9;">Филипяни 2:5-9;</a> <a class="verse" verse="Колосяни 1:15-17">Колосяни 1:15-17</a>). Бог не изпраща някакъв небесен пратеник. Идва самият Той.

Въпреки че е Божият предсъществуващ Син, Исус освен това се „роди от жена“. Чрез непорочното зачатие, за което загатва тази фраза, още по-недвусмислено се потвърждава Неговото наистина човешко естество.

Изразът „роди се и под закона“ посочва не само Неговия еврейски произход, но и факта, че понася нашето осъждение.

Налага се Христос да приеме нашето човешко естество, защото ние не бихме могли сами да спасим себе си. Съчетавайки в едно Своето Божествено естество и грешната ни човешка природа, Христос придобива законното право да стане наш Заместник, Спасител и Първосвещеник. Като втория Адам, Той идва да изиска обратно всичко, което е загубил първият Адам заради непослушанието си (<a class="verse" verse="Римляни 5:12-21">Римляни 5:12-21</a>). Чрез Своето послушание съвършено изпълнява изискванията на закона и по този начин изкупва трагичния провал на първия човек. А чрез смъртта на кръста поема справедливостта на закона, изискваща смъртта на грешника, и така спечелва правото да изкупи всички, които Му предават живота си с истинска вяра.