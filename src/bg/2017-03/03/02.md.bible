---
title: 'Важността на единството'
date: 09/07/2017
bible:
    -
        name: BG1940
        verses:
            '1 Коринтяни 1:10-13': '<h3> <span>Първо Коринтяни 1:10-13</span></h3><p><span><sup>10 </sup>Моля ви се, братя, за името на нашия Господ Исус Христос, всички да говорите в съгласие, и да няма раздори между вас, но да бъдете съвършено съединени в един ум и в една мисъл.</span></p><p><span><sup>11 </sup>Защото &lt;някои&gt; от Хлоините &lt;домашни&gt; ми явиха за вас, братя мои, че между вас имало разпри.</span></p><p><span><sup>12 </sup>С това искам да кажа, че всеки от вас дума: Аз съм Павлов; а аз Аполосов; а аз Кифов; а пък аз Христов.</span></p><p><span><sup>13 </sup>Нима се е разделил Христос? Павел ли се разпна за вас? Или в Павловото име се кръстихте?</span></p>'
            'Галатяни 2:1,2': '<h3> <span>Галатяни 2:1</span></h3><p><span><span>2 </span>Тогава след четиринадесет години, пак възлязох в Ерусалим с Варнава, като взех със себе си и Тита.</span></p><h3> <span>Галатяни 2:2</span></h3><p><span><sup>2 </sup>(А възлязох по откровение). И изложих пред &lt;братята&gt; благовестието, което проповядвам между езичниците, но частно пред по-именитите &lt;от тях&gt;, да не би напразно да тичам или да съм тичал.</span></p>'

---

`Прочетете <a class="verse" verse="1 Коринтяни 1:10-13">1 Коринтяни 1:10-13</a>. Какво ни говори този пасаж за важността на единството в църквата според Павел?`

След като опровергава голословните твърдения, че евангелието му не е от Бога, в <a class="verse" verse="Галатяни 2:1,2">Галатяни 2:1,2</a> Павел насочва вниманието си към друго обвинение. Фалшивите учители в Галатия твърдят, че неговото евангелие се различава от това на Петър и на останалите апостоли. Павел – казват те – е вероотстъпник.

В отговор на това обвинение апостолът разказва за пътуването си до Йерусалим, случило се най-малко четиринадесет години след обръщането му. Дори да не сме съвсем сигурни за точната му датировка, никое пътуване в древността не е било лесна работа. Ако е пътувал по суша от Антиохия до Йерусалим, 480-километровото пътуване би отнело поне три седмици сред всякакви трудности и опасности. Обаче въпреки тези затруднения Павел го предприема не защото апостолите са го повикали, а защото го е призовал Духът. И по време на престоя си той представя своето евангелие пред апостолите.

Защо прави това? Определено не защото има съмнения по отношение на учението си. И със сигурност няма нужда от някакво потвърждение от тяхна страна. Нали вече е разгласявал същото това евангелие в продължение на четиринадесет години. И макар че не се нуждае от тяхното разрешение или одобрение, той високо цени подкрепата и насърчението на останалите апостоли.

Затова обвинението, че неговата вест е различна, е атака не само срещу Павел, но и срещу единството на апостолите и на самата църква. Съхраняването на единството между апостолите е важно, защото едно разделение между мисията на Павел за езичниците и църквата майка в Йерусалим би имало пагубни последици. Без общение между християните езичници и християните евреи „Христос би бил разделен и цялата енергия, която влага и се надява да вложи Павел за евангелизиране на езическия свят, би била напразна“ (F. F. Bruce, The Epistle to the Galatians (Grand Rapids, Mich.: William B. Eerdmans Publishing Company, 1982), p. 111).

`Кои проблеми застрашават единството на църквата днес? А още по-важно е как да се справим с тях, след като ги посочим? Кои въпроси са по-важни от самото единство?`