---
title: 'Въпросът за „оправданието“'
date: 16/07/2017
bible:
    -
        name: BG1940
        verses:
            'Второзаконие 25:1': '<h3> <span>Второзаконие 25:1</span></h3><p><span><span>25 </span>Ако се появи разпра между човеци, и дойдат пред съда, и &lt;съдиите&gt; ги съдят, тогава нека оправдаят правия и осъдят виновния.</span></p>'
            'Галатяни 2:15,16': '<h3> <span>Галатяни 2:15</span></h3><p><span><sup>15 </sup>Ние, които сме по природа юдеи, а не грешници от езичниците,</span></p><h3> <span>Галатяни 2:16</span></h3><p><span><sup>16 </sup>като знаем все пак, че човек не се оправдава чрез дела по закона, а само чрез вяра в Исуса Христа, - и ние повярвахме в Христа Исуса, за да се оправдаем чрез вяра в Христа, а не чрез дела по закона; защото чрез дела по закона няма да се оправдае никоя твар.</span></p>'
            'Галатяни 2:16,17': '<h3> <span>Галатяни 2:16</span></h3><p><span><sup>16 </sup>като знаем все пак, че човек не се оправдава чрез дела по закона, а само чрез вяра в Исуса Христа, - и ние повярвахме в Христа Исуса, за да се оправдаем чрез вяра в Христа, а не чрез дела по закона; защото чрез дела по закона няма да се оправдае никоя твар.</span></p><h3> <span>Галатяни 2:17</span></h3><p><span><sup>17 </sup>Но, когато искахме да се оправдаем чрез Христа, ако и ние сме се намерили грешни, то Христос на греха ли е служител? Да не бъде!</span></p>'
            'Галатяни 2:15-17': '<h3> <span>Галатяни 2:15-17</span></h3><p><span><sup>15 </sup>Ние, които сме по природа юдеи, а не грешници от езичниците,</span></p><p><span><sup>16 </sup>като знаем все пак, че човек не се оправдава чрез дела по закона, а само чрез вяра в Исуса Христа, - и ние повярвахме в Христа Исуса, за да се оправдаем чрез вяра в Христа, а не чрез дела по закона; защото чрез дела по закона няма да се оправдае никоя твар.</span></p><p><span><sup>17 </sup>Но, когато искахме да се оправдаем чрез Христа, ако и ние сме се намерили грешни, то Христос на греха ли е служител? Да не бъде!</span></p>'
            'Галатяни 2:15': '<h3> <span>Галатяни 2:15</span></h3><p><span><sup>15 </sup>Ние, които сме по природа юдеи, а не грешници от езичниците,</span></p>'
            'Ефесяни 2:12': '<h3> <span>Ефесяни 2:12</span></h3><p><span><sup>12 </sup>в онова време бяхте отделени от Христа, странни на Израилевото гражданство и чужденци към заветите на обещанието, без да имате надежда и без Бога на света.</span></p>'
            'Римляни 2:14': '<h3> <span>Римляни 2:14</span></h3><p><span><sup>14 </sup>(понеже, когато езичниците, които нямат закон, по природа вършат това, което &lt;се изисква&gt; от закона, то, и без да имат закон, те сами са закон за себе си,</span></p>'
            'Изход 23:7': '<h3> <span>Изход 23:7</span></h3><p><span><sup>7 </sup>Отдалечавай се от &lt;всяка&gt; несправедлива работа, и не убивай невинния и праведния; защото Аз няма да оправдая нечестивия.</span></p>'

---

_<a class="verse" verse="Галатяни 2:15,16">Галатяни 2:15,16</a>_

`В <a class="verse" verse="Галатяни 2:15">Галатяни 2:15</a> Павел пише: „Ние, които по рождение сме юдеи, а не грешници от езичниците“. Какво иска да каже с тези думи според вас?`

Думите на Павел трябва да бъдат разбирани в техния контекст. В своя опит да убеди християните евреи в позицията си, Павел започва с нещо, което те биха приели – традиционната разлика между евреи и езичници. Евреите са избрани от Бога, поверен им е Божият закон и те се възползват от предимствата на заветната връзка с Него. Обаче езичниците са грешници; Божият закон не направлява тяхното поведение и те остават извън заветните обещания (<a class="verse" verse="Ефесяни 2:12">Ефесяни 2:12</a>; <a class="verse" verse="Римляни 2:14">Римляни 2:14</a>). Макар езичниците явно да са „грешници“, в стих 16 Павел предупреждава християните евреи, че техните духовни привилегии не ги правят по-угодни пред Бога, защото никой не се оправдава чрез „делата на закона“.

`Апостол Павел употребява думата „оправдан“ четири пъти в <a class="verse" verse="Галатяни 2:16,17">Галатяни 2:16,17</a>. Какво има предвид под „оправдание“? Сравнете с <a class="verse" verse="Изход 23:7">Изход 23:7</a> и <a class="verse" verse="Второзаконие 25:1">Второзаконие 25:1</a>.`

Глаголът „оправдавам“ е ключов термин за Павел. От тридесет и деветте пъти, които го срещаме в Новия Завет, двадесет и седем се съдържат в неговите писма. Използва го осем пъти в „Посланието към галатяните“, включително четири пъти в <a class="verse" verse="Галатяни 2:16,17">Галатяни 2:16,17</a>. Оправдание е юридически термин, използван в съдебната зала. Той е свързан с присъдата, произнесена от съдията, когато някой е обявяван за невинен спрямо обвиненията, предявени срещу него. Означава обратното на осъждане. Освен това, тъй като думите „справедлив“ и „праведен“ произлизат от една и съща гръцка дума, да бъде „оправдан“ един човек означава, че той вече е сметнат и за „праведен“. Затова оправданието включва много повече, отколкото само помилване или прошка; то е категорично свидетелство, че този човек е праведен.

За някои от вярващите евреи обаче оправданието произтича още и от отношението. То се крие във връзката им с Бога и с Неговия завет. Да бъде човек „оправдан“ означава също, че се счита за верен представител на Божията заветна общност, на Авраамовия род.

`Прочетете <a class="verse" verse="Галатяни 2:15-17">Галатяни 2:15-17</a>. Какво ви казва тук Павел и как можете да приложите тези думи към своята християнска опитност?`