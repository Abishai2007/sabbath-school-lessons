---
title: 'Основата на нашето оправдание'
date: 18/07/2017
bible:
    -
        name: BG1940
        verses:
            'Римляни 3:22, 26': '<h3> <span>Римляни 3:22</span></h3><p><span><sup>22 </sup>сиреч правдата от Бога, чрез вяра в Исуса Христа, за всички [и на всички], които вярват; защото няма разлика.</span></p><h3> <span>Римляни 3:26</span></h3><p><span><sup>26 </sup>за да покаже, &lt;казвам&gt; правдата Си в настоящето време, &lt;та да се познае&gt;, че Той е праведен и че оправдава този, който вярва в Исуса.</span></p>'
            'Галатяни 2:16': '<h3> <span>Галатяни 2:16</span></h3><p><span><sup>16 </sup>като знаем все пак, че човек не се оправдава чрез дела по закона, а само чрез вяра в Исуса Христа, - и ние повярвахме в Христа Исуса, за да се оправдаем чрез вяра в Христа, а не чрез дела по закона; защото чрез дела по закона няма да се оправдае никоя твар.</span></p>'
            'Галатяни 3:22': '<h3> <span>Галатяни 3:22</span></h3><p><span><sup>22 </sup>Но писанието затвори всичко под грях, та обещанието, &lt;изпълняемо&gt; чрез вяра в Исуса Христа, да се даде на тия, които вярват.</span></p>'
            'Филипяни 3:9': '<h3> <span>Филипяни 3:9</span></h3><p><span><sup>9 </sup>и да се намеря в Него, без да имам &lt;за&gt; своя правда &lt;оная&gt;, която е от закона, но оная, която е чрез вяра в Христа, &lt;то ест&gt;, правдата, която е от Бога въз основа на вяра,</span></p>'
            'Ефесяни 3:12': '<h3> <span>Ефесяни 3:12</span></h3><p><span><sup>12 </sup>в Когото имаме своето дръзновение и достъп с увереност чрез вяра в Него;</span></p>'

---

`„И да се намеря в Него, без да имам за своя правда онази, която е от закона, а онази, която е чрез вяра в Христос, т. е. правдата, която е от Бога въз основа на вяра“ (<a class="verse" verse="Филипяни 3:9">Филипяни 3:9</a>).`

Не бива да правим заключението, че за християните евреи вярата в Христос не е била важна. Все пак те всички са били вярващи в Исус. Всички са вярвали в Него. Обаче поведението им разкрива, че според тях вярата не е била достатъчна сама по себе си. Тя е трябвало да бъде допълнена от послушание, като че ли нашето послушание добавя нещо към самото оправдание. Оправданието, сигурно са изтъквали те, се състои от тези двете: вяра и дела. Начинът, по който Павел постоянно противопоставя вярата в Христос с делата на закона, разкрива, че той изобщо не приема подхода на „тези двете“. Вярата и единствено вярата е основата на оправданието.

За него вярата не е абстрактно понятие – тя е неделимо свързана с Исус. Всъщност изразът, преведен два пъти като „вярата в Христос“ в <a class="verse" verse="Галатяни 2:16">Галатяни 2:16</a>, е много по-богат, отколкото може да изрази всеки превод. На гръцки тази фраза означава буквално „вярата“ или „верността“ на Исус. Подобен буквален превод разкрива силния контраст, който прави Павел между делата на закона, които ние извършваме, и делото на Христос, извършено заради нас – делата, които Той чрез Своята вярност (оттук и фразата „верността на Исус“) е извършил за нас.

Важно е да помним, че самата вяра не допринася с нищо за оправданието, тъй като сама по себе си няма никакви заслуги. Всъщност тя е средството, чрез което се хващаме за Христос и за Неговото дело в нас. Ние не се оправдаваме заради нашата вяра, а заради Христовата праведност, която изискваме за себе си чрез вяра.

Христос успява там, където се провалят всички хора, а именно: единствено Той остава верен на Бога във всичко, което върши. Надеждата ни е в Христовата праведност, а не в нашата. Това е великата и важна истина, която, освен всичко друго, запалва искрата на протестантската Реформация – истина, която е точно толкова съществена днес, колкото и когато Мартин Лутер започва да я проповядва преди векове.

Един ранен древносирийски превод на <a class="verse" verse="Галатяни 2:16">Галатяни 2:16</a> предава добре смисъла, вложен от апостол Павел: „Затова знаем, че човек не се оправдава от делата на закона, но чрез вяра в Исус, Месията, и ние вярваме в Него, Исус, Месията, та чрез Неговата вяра, вярата на Месията, да бъдем оправдани, а не чрез делата на закона“.

`Прочетете <a class="verse" verse="Римляни 3:22, 26">Римляни 3:22, 26</a>; <a class="verse" verse="Галатяни 3:22">Галатяни 3:22</a>; <a class="verse" verse="Ефесяни 3:12">Ефесяни 3:12</a> и <a class="verse" verse="Филипяни 3:9">Филипяни 3:9</a>. Как тези стихове и това, което прочетохме по-горе, ни помагат да разберем удивителната истина, че Христовата вярност заради нас, Неговото съвършено послушание към Бога, е единствената основа за нашето спасение?`