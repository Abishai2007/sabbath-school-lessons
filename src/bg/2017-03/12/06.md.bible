---
title: 'Пътят към победата'
date: 14/09/2017
bible:
    -
        name: BG1940
        verses:
            'Галатяни 5:16-26 ': '<h3>Галатяни 5:16-26</h3><sup class="versenum">16 </sup>Прочее, казвам: Ходете по Духа, и няма да угождавате на плътските страсти.<sup class="versenum">17 </sup>Защото плътта силно желае противното на Духа, а Духът противното на плътта; понеже те се противят едно на друго, за да можете да правите това, което искате.<sup class="versenum">18 </sup>Но ако се водите от Духа, не сте под закон.<sup class="versenum">19 </sup>А делата на плътта са явни; те са: блудство, нечистота, сладострастие,<sup class="versenum">20 </sup>идолопоклонство, чародейство, вражди, разпри, ревнувания, ярости, партизанства, раздори, разцепления,<sup class="versenum">21 </sup>зависти, пиянства, пирувания и тям подобни; за които ви предупреждавам, както ви и предупредих, че които вършат такива работи, няма да наследят Божието царство.<sup class="versenum">22 </sup>А плодът на Духа е: любов, радост, мир, дълготърпение, благост, милост, милосърдие, вярност,<sup class="versenum">23 </sup>кротост, себеобуздание; против такива &lt;неща&gt; няма закон.<sup class="versenum">24 </sup>А които са Исус Христови, разпнали са плътта заедно със страстите и похотите й.<sup class="versenum">25 </sup>Ако по Духа живеем, по Духа и да ходим.<sup class="versenum">26 </sup>Да не ставаме тщеславни, един друг да се не дразним и да си не завиждаме един на друг.'
            '1 Коринтяни 12:2': '<h3>1 Коринтяни 12:2</h3><sup class="versenum">2 </sup>Вие знаете, че когато бяхте езичници, отвличахте се към немите идоли, както и да ви водеха.'
            'Галатяни 5:25 ': '<h3>Галатяни 5:25</h3><sup class="versenum">25 </sup>Ако по Духа живеем, по Духа и да ходим.'
            'Римляни 8:14;': '<h3>Римляни 8:14</h3><sup class="versenum">14 </sup>Понеже които се управляват от Божия Дух, те са Божии синове.'

---

Макар че вътрешната борба между плътта и Духа винаги ще бушува в сърцето на всеки вярващ човек, не е задължително християнският живот да бъде контролиран от поражения, провали и грях.

`Според <a class="verse" verse="Галатяни 5:16-26 ">Галатяни 5:16-26 </a>кой е ключът към живота, в който Духът господства над плътта?`

<a class="verse" verse="Галатяни 5:16-26 ">Галатяни 5:16-26 </a>съдържа пет глагола, които описват този живот, в който царува Духът. Първо, вярващият човек трябва да „ходи“ в Духа (ст. 16). Гръцкият глагол е peripateo, което буквално означава „да ходя около или да следвам“. Последователите на известния гръцки философ Аристотел станали известни като „перипатетици“, защото вървели след него навсякъде, където отивал. Фактът, че този глагол е в сегашно време, подсказва, че Павел не говори за отделен случай, а по-скоро за постоянна ежедневна опитност. А тъй като „да ходим“ в Духа е също и заповед, това подсказва, че ходенето в Духа е решение, което трябва да вземаме всеки ден. Вторият глагол е „водите се“ (ст. 18). Това подсказва, че трябва да позволяваме Духът да ни води там, където следва да ходим (<a class="verse" verse="Римляни 8:14;">Римляни 8:14;</a> <a class="verse" verse="1 Коринтяни 12:2">1 Коринтяни 12:2</a>). Нашата работа не е да водим, а да следваме.

Следващите два глагола се намират в <a class="verse" verse="Галатяни 5:25 ">Галатяни 5:25. </a>Първият е „живеем“ (zao на гръцки). Под „живеем“ Павел разбира опитността на новорождението, която трябва да бъде белег за живота на всеки вярващ. Употребата на сегашно време посочва новорождение, което трябва да се подновява всеки ден. Тъй като живеем чрез Духа, според думите на апостола трябва и да „ходим“ чрез Духа. Думата, преведена тук като „ходим“, е различна от тази в стих 16. Тук тя е stoicheo. Това е военен термин, който буквално означава „строявам се в редица“, „вървя в крак с другите“ или „следвам“. Идеята е, че Духът не само ни придава живот, но и ежедневно насочва нашия живот.

Глаголът, употребен от Павел в стих 24, е „разпнали са“. Това е малко стряскащо. Ако трябва да следваме Духа, значи следва да вземем твърдото решение да умъртвим желанията на плътта. Разбира се, апостолът говори образно. Ние разпъваме плътта, като подхранваме духовния си живот, а оставяме „да умрат от глад“ желанията на плътта.

`Какви промени трябва да направите и какви решения трябва да вземете, за да постигнете победите, които са ви обещани в Христос – победи, които сега постоянно ви се изплъзват?`