---
title: 'Делата на плътта'
date: 12/09/2017
bible:
    -
        name: BG1940
        verses:
            '1 Тимотей 3:2,3; 1 ': '<h3>1 Тимотей 3:2,3</h3><sup class="versenum">2 </sup>Прочее, епископът трябва да бъде непорочен, мъж на една жена, самообладан, разбран, порядъчен, честолюбив, способен да поучава,<h3>1 Тимотей 3:3</h3><sup class="versenum">3 </sup>не навикнал на пияни разправии, не побойник, а кротък, не крамолник, не сребролюбец;<h3>1 Тимотей 1</h3><span class="chapternum">1 </span>Павел апостол Исус Христов, по заповед на Бога, нашия Спасител, и на Христа Исуса, нашата надежда,<sup class="versenum">2 </sup>до Тимотея, истинското ми чадо във вярата; Благодат, милост, мир от Бога Отца и от Христа Исуса, нашия Господ.<sup class="versenum">3 </sup>Както те молих, когато отивах в Македония да останеш в Ефес, за да заръчаш на някои да не предават друго учение,<sup class="versenum">4 </sup>нито да внимават на басни и безконечни родословия, които спомагат повече за препирни, а не за Божията &lt;спасителна&gt; наредба чрез вяра, &lt;така правя и сега&gt;.<sup class="versenum">5 </sup>А целта на това поръчване е чистосърдечна любов от добра съвест и нелицемерна вяра;<sup class="versenum">6 </sup>от които неща някои, като не случиха целта, отклониха се в празнословие,<sup class="versenum">7 </sup>и искат да бъдат законоучители, без да разбират нито що говорят, нито що твърдят.<sup class="versenum">8 </sup>А ние знаем, че законът е добър, ако го употребява някой законно,<sup class="versenum">9 </sup>като знае това, че законът не се налага за праведния, а за беззаконните и непокорните, за нечестивите и грешните, за неблагоговейните и скверните, за убийците на бащи и убийците на майки, за човекоубийците,<sup class="versenum">10 </sup>за блудниците, мъжеложниците, търгуващите с роби, лъжците, кълнящите се на лъжа, и за всичко друго, що е противно на здравото учение,<sup class="versenum">11 </sup>според славното благовестие на блажения Бог, което ми биде поверено.<sup class="versenum">12 </sup>Благодаря на Христа Исуса, нашия Господ, Който ми даде сила, че ме счете за верен и ме настани на службата,<sup class="versenum">13 </sup>при все, че бях изпърво хулител, гонител и пакостник. Но придобих милост, понеже, като невеж, сторих това в неверие;<sup class="versenum">14 </sup>и благодатта на нашия Господ се преумножи &lt;към мене&gt; с вяра и любов в Христа Исуса.<sup class="versenum">15 </sup>Вярно е това слово и заслужава пълно приемане, че Христос Исус дойде на света да спаси грешните, от които главният съм аз.<sup class="versenum">16 </sup>Но придобих милост по тая причина, за да покаже Исус Христос в мене, главния &lt;грешник&gt;, цялото Си дълготърпение, за пример на ония, които щяха да повярват в Него за вечен живот.<sup class="versenum">17 </sup>А на вечния Цар, на безсмъртния, невидимия, единствения Бог, да бъде чест и слава до вечни векове. Амин.<sup class="versenum">18 </sup>Това заръчване ти предавам, чадо Тимотее, според пророчествата, които първо те посочиха, за да воюваш съобразно с тях доброто войнствуване,<sup class="versenum">19 </sup>имайки вяра и чиста съвест, която някои, като отхвърлиха отпаднаха от вярата;<sup class="versenum">20 </sup>от които са Именей и Александър, които предадох на сатана, за да се научат да не богохулствуват.'
            'Галатяни 5:18-26 ': '<h3>Галатяни 5:18-26</h3><sup class="versenum">18 </sup>Но ако се водите от Духа, не сте под закон.<sup class="versenum">19 </sup>А делата на плътта са явни; те са: блудство, нечистота, сладострастие,<sup class="versenum">20 </sup>идолопоклонство, чародейство, вражди, разпри, ревнувания, ярости, партизанства, раздори, разцепления,<sup class="versenum">21 </sup>зависти, пиянства, пирувания и тям подобни; за които ви предупреждавам, както ви и предупредих, че които вършат такива работи, няма да наследят Божието царство.<sup class="versenum">22 </sup>А плодът на Духа е: любов, радост, мир, дълготърпение, благост, милост, милосърдие, вярност,<sup class="versenum">23 </sup>кротост, себеобуздание; против такива &lt;неща&gt; няма закон.<sup class="versenum">24 </sup>А които са Исус Христови, разпнали са плътта заедно със страстите и похотите й.<sup class="versenum">25 </sup>Ако по Духа живеем, по Духа и да ходим.<sup class="versenum">26 </sup>Да не ставаме тщеславни, един друг да се не дразним и да си не завиждаме един на друг.'
            'Галатяни 5:19-24': '<h3>Галатяни 5:19-24</h3><sup class="versenum">19 </sup>А делата на плътта са явни; те са: блудство, нечистота, сладострастие,<sup class="versenum">20 </sup>идолопоклонство, чародейство, вражди, разпри, ревнувания, ярости, партизанства, раздори, разцепления,<sup class="versenum">21 </sup>зависти, пиянства, пирувания и тям подобни; за които ви предупреждавам, както ви и предупредих, че които вършат такива работи, няма да наследят Божието царство.<sup class="versenum">22 </sup>А плодът на Духа е: любов, радост, мир, дълготърпение, благост, милост, милосърдие, вярност,<sup class="versenum">23 </sup>кротост, себеобуздание; против такива &lt;неща&gt; няма закон.<sup class="versenum">24 </sup>А които са Исус Христови, разпнали са плътта заедно със страстите и похотите й.'
            'Откровение 21:8': '<h3>Откровение 21:8</h3><sup class="versenum">8 </sup>А колкото за страхливите, невярващите, мръсните, убийците, блудниците, чародейците, идолопоклонниците и всичките лъжци, тяхната участ &lt;ще бъде&gt; в езерото, което гори с огън и жупел. Това е втората смърт.'
            'Галатяни 5:21': '<h3>Галатяни 5:21</h3><sup class="versenum">21 </sup>зависти, пиянства, пирувания и тям подобни; за които ви предупреждавам, както ви и предупредих, че които вършат такива работи, няма да наследят Божието царство.'
            'Осия 4:2; ': '<h3>Осия 4:2</h3><sup class="versenum">2 </sup>Друго няма освен клетва, лъжа и убийство, Кражба и прелюбодейство; Разбиват &lt;къщи&gt;, и кръв допира до кръв.'

---

След като ни запознава с борбата между плътта и Духа, в <a class="verse" verse="Галатяни 5:18-26 ">Галатяни 5:18-26 </a>Павел разсъждава за съществените разлики между двете, като дава списък с нравствени пороци и добродетели. Списъкът с пороци или добродетели е утвърдено литературно средство, което намираме както в юдейската, така и в гръко-римската литература. Тези списъци определят кое поведение трябва да се избягва и на кое да се подражава ревностно.

`Прегледайте внимателно списъците с пороци и добродетели в следващите пасажи. По какво си приличат с тях и по какво се различават изброените от Павел неща в <a class="verse" verse="Галатяни 5:19-24">Галатяни 5:19-24</a>? Йеремия 7:9; <a class="verse" verse="Осия 4:2; ">Осия 4:2; </a>Марк 7:21, 22; <a class="verse" verse="1 Тимотей 3:2,3; 1 ">1 Тимотей 3:2,3; 1 </a>Петър 4:3; <a class="verse" verse="Откровение 21:8">Откровение 21:8.</a>`

Въпреки че Павел добре познава тези списъци с пороци и добродетели, има значителни различия в начина, по който ги използва в „Посланието към галатяните“. Първо, макар да съпоставя двата списъка, не говори за тях по един и същ начин. Нарича списъка с пороците „делата на плътта“, а списъка с добродетелите – „плодът на Духа“. Това е важно разграничение. Както пише Джеймс Дън: „Плътта изисква, но Духът произвежда. Докато единият списък създава атмосфера на агресивно самоналагане и неконтролируемо себеугаждане, другият говори повече за загриженост към другите, спокойствие, издръжливост, надеждност. Единият изобразява човешка манипулация, другият – небесна сила или о-благодат-стване, подчертавайки идеята, че вътрешното преобразяване е източникът на отговорното поведение“ (Посланието към галатяните. С. 308 – англ. изд.).

Втората интригуваща разлика между двата списъка на Павел е, че списъкът с пороците е целенасочено назован в множествено число: „делата на плътта“. „Плодът на Духа“ обаче е в единствено число. Тази разлика може да ни внушава, че животът, подчинен на плътта, не би могъл да произведе нищо повече от разделения, смут, разногласия и раздори. За разлика от него, животът в царството на Духа „произвежда“ един плод на Духа, който се проявява в девет качества, подхранващи единството.

В този контекст някои хора твърдят, че това, което човек вярва за Бога, всъщност няма голямо значение, стига да е искрен. Това е напълно погрешно. Списъкът на Павел с пороци подсказва точно обратното: изкривените възгледи за Бога водят до изкривени представи за сексуално поведение, религия и нравственост, които довеждат до разрушени човешки взаимоотношения. Освен това те водят и до загубата на вечния живот (<a class="verse" verse="Галатяни 5:21">Галатяни 5:21</a>).

`Прегледайте списъка с „делата на плътта“. В какво отношение всяко едно от тях е нарушение на една или повече от Десетте заповеди?`