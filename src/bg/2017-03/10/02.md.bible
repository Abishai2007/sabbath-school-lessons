---
title: 'Основните понятия на завета'
date: 27/08/2017
bible:
    -
        name: BG1940
        verses:
            'Езекил 36:26-28; 37:22-28': '<h3>Езекил 36:26-28</h3><sup class="versenum">26 </sup>Ще ви дам и ново сърце, и нов дух ще вложа вътре във вас, и, като отнема каменното сърце от плътта ви, ще ви дам меко сърце.<sup class="versenum">27 </sup>И ще вложа Духа Си вътре във вас, и ще ви направя да ходите в повеленията Ми, да пазите съдбите Ми, и да ги извършвате.<sup class="versenum">28 </sup>Ще живеете в земята, която дадох на бащите ви; и вие ще Ми бъдете люде, и Аз ще бъда ваш Бог.<h3>Езекил 37:22-28</h3><sup class="versenum">22 </sup>и ще ги направя един народ в земята, върху Израилевите планини; един цар ще царува над всички тях; и не ще бъдат вече два народа, нито ще бъдат за напред разделени в две царства.<sup class="versenum">23 </sup>Те няма вече да се оскверняват с идолите си, нито с мерзостите си, нито с кое да било от престъпленията си; но ще ги избавя от всичките отстъпления, с които са съгрешили, и ще ги очистя; така те ще бъдат Мои люде, и Аз ще бъда техен Бог.<sup class="versenum">24 </sup>И слугата Ми Давид ще бъде цар на тях; над всички тях ще има един пастир; и те ще ходят в съдбите Ми, и ще пазят повеленията Ми и ще ги извършват.<sup class="versenum">25 </sup>Тоже ще живеят в земята, която дадох на слугата Си Якова, гдето живяха бащите ви; в нея ще живеят те, чадата им и внуците им до века; и слугата Ми Давид ще им бъде княз до века.<sup class="versenum">26 </sup>При това, ще направя с тях завет на мир, който ще бъде вечен завет с тях; и като ги настаня ще ги умножа, и ще положа светилището Си всред тях до века.<sup class="versenum">27 </sup>И скинията Ми ще бъде всред тях; и Аз ще бъда техен Бог, и те ще бъдат Мои люде.<sup class="versenum">28 </sup>Тогава народите ще познаят, че Аз Господ освещавам Израиля, когато светилището Ми бъде всред тях до века.'
            'Битие 1:28; 2:2,3,15-17': '<h3>Битие 1:28</h3><sup class="versenum">28 </sup>И Бог ги благослови. И рече им Бог: Плодете се и се размножавайте, напълнете земята и обладайте я, и владейте над морските риби, над въздушните птици и над всяко живо същество, което се движи по земята.<h3>Битие 2:2,3,15-17</h3><sup class="versenum">2 </sup>И на седмия ден, като свърши Бог делата, които беше създал, на седмия ден си почина от всичките дела, които беше създал.<h3>Битие 2:3</h3><sup class="versenum">3 </sup>И благослови Бог седмия ден и го освети, защото в него си почина от всичките си дела, &lt;от всичко&gt;, което Бог беше създал и сътворил.<h3>Битие 2:15-17</h3><sup class="versenum">15 </sup>И Господ Бог взе човека и го засели в Едемската градина, за да я обработва и да я пази.<sup class="versenum">16 </sup>И Господ Бог заповяда на човека, казвайки: От всяко дърво в градината свободно да ядеш;<sup class="versenum">17 </sup>но от дървото за познаване доброто и злото, да не ядеш от него; защото в деня, когато ядеш от него, непременно ще умреш.'
            'Галатяни 4:21-31 ': '<h3>Галатяни 4:21-31</h3><sup class="versenum">21 </sup>Кажете ми вие, които желаете да бъдете под закона, не чувате ли &lt;що казва&gt; законът?<sup class="versenum">22 </sup>Защото е писано, че Авраам имаше двама сина, един от слугинята и един от свободната;<sup class="versenum">23 </sup>но тоя, който бе от слугинята, се роди по плът, а оня, който бе от свободната, по обещание.<sup class="versenum">24 </sup>И това е иносказание, защото тия жени &lt;представляват&gt; два завета, единият от Синайската планина, който ражда чада за робство, и той е Агар.<sup class="versenum">25 </sup>А тая Агар представлява планината Синай в Арабия и съответствува на днешния Ерусалим, защото тя е в робство с чадата си.<sup class="versenum">26 </sup>А горният Ерусалим е свободен, който е [на всички] майка;<sup class="versenum">27 </sup>защото е писано: "Весели се, неплодна, която не раждаш; Възгласи и извикай, ти, която не си била в родилни болки, Защото повече са чадата на самотната, нежели чадата на омъжената".<sup class="versenum">28 </sup>А ние, братя, както Исаак, сме чада на обещание.<sup class="versenum">29 </sup>Но, както тогава роденият, по плът гонеше &lt;родения&gt; по Дух, така е и сега.<sup class="versenum">30 </sup>Обаче, що казва писанието? "Изпъди слугинята и сина й; защото синът на слугинята няма да наследи със сина на свободната".<sup class="versenum">31 </sup>За туй, братя, ние не сме чада на слугиня, а на свободната.'
            '2 Царе 7:12-17;': '<h3>2 Царе 7:12-17</h3><sup class="versenum">12 </sup>Когато се навършат дните ти и заспиш с бащите си, ще въздигна потомеца ти подир тебе, който ще излезе из чреслата ти, и ще утвърдя царството му.<sup class="versenum">13 </sup>Той ще построи дом за името Ми; и Аз ще утвърдя престола на царството му до века.<sup class="versenum">14 </sup>Аз ще му бъда Отец, и той ще Ми бъде син: ако стори беззаконие, ще го накажа с тояга &lt;каквато е&gt; за мъже и с биения &lt;каквито са&gt; за човешкия род;<sup class="versenum">15 </sup>но Моята милост няма да го остави, както я отнех от Саула, когото отмахнах от пред тебе.<sup class="versenum">16 </sup>И домът ти и царството ти ще се утвърдят пред тебе до века; престолът ти ще бъде утвърден до века.<sup class="versenum">17 </sup>И Натан говори на Давида точно според тия думи и напълно според това видение.'
            'Еремия 31:31-34': '<h3>Еремия 31:31-34</h3><sup class="versenum">31 </sup>Ето, идат дни, казва Господ, Когато ще направя с Израилевия дом и с Юдовия дом Нов завет;<sup class="versenum">32 </sup>Не такъв завет, какъвто направих с бащите им, В деня, когато ги хванах за ръка, За да ги изведа из Египетската земя; Защото те престъпиха Моя завет, Поради което Аз се отвърнах от тях, казва Господ.<sup class="versenum">33 </sup>Но ето заветът, Който ще направя с Израилевия дом След ония дни, казва Господ: Ще положа закона Си във вътрешностите им, И ще го напиша в сърцата им; Аз ще бъда техен Бог, И те ще бъдат Мои люде;<sup class="versenum">34 </sup>И няма вече да учат Всеки ближния си и всеки брата си, И да казват: Познайте Господа; Защото те всички ще Ме познават, От най-малкия до най-големия между тях, казва Господ; Защото ще простя беззаконието им, И греха им няма да помня вече.'
            'Битие 12:2,3;': '<h3>Битие 12:2,3</h3><sup class="versenum">2 </sup>Ще те направя голям народ; ще те благословя, и ще прославя името ти, и ще бъдеш за благословение.<h3>Битие 12:3</h3><sup class="versenum">3 </sup>Ще благословя ония, които те благославят, а ще прокълна всеки, който те кълне; и в тебе ще се благославят всички земни племена.'
            'Битие 3:15 – ': '<h3>Битие 3:15</h3><sup class="versenum">15 </sup>Ще поставя и вражда между тебе и жената и между твоето потомство и нейното потомство; то ще ти нарани главата, а ти ще му нараниш петата.'
            'Битие 3:15': '<h3>Битие 3:15</h3><sup class="versenum">15 </sup>Ще поставя и вражда между тебе и жената и между твоето потомство и нейното потомство; то ще ти нарани главата, а ти ще му нараниш петата.'

---

Много хора смятат тълкуванието на Павел за историята на Израил в <a class="verse" verse="Галатяни 4:21-31 ">Галатяни 4:21-31 </a>за най-трудния пасаж в неговото писмо, защото то е изключително сложно умозаключение, изискващо широки познания на старозаветните личности и събития. Първата стъпка към разбирането на този пасаж е да разтълкуваме основното в старозаветното понятие, което стои на централно място в неговата аргументация: идеята за завета.

Еврейската дума, преведена като „завет“, е berit. Тя се среща почти триста пъти в Стария Завет и обозначава обвързващо съглашение, споразумение или договор. В продължение на хиляди години заветите играят съществена роля в отношенията между хора и нации навсякъде в Близкия Изток. Заветите често включват принасяне на жертвени животни като част от процеса по сключването им (буквално „срязване“). Убиването на животни символизира какво ще се случи на страната, която не спази заветните обещания и задължения.

„От Адам до Исус Бог се свързва с човечеството чрез поредица от заветни обещания, фокусирани върху един бъдещ Изкупител и достигащи своята кулминация в завета на Давид (<a class="verse" verse="Битие 12:2,3;">Битие 12:2,3;</a> <a class="verse" verse="2 Царе 7:12-17;">2 Царе 7:12-17;</a> Исая, 11 гл.). По време на вавилонския плен Бог обещава на Израил един по-успешен „нов завет“ (<a class="verse" verse="Еремия 31:31-34">Еремия 31:31-34</a>) във връзка с идването на Месия от Давидовия род (<a class="verse" verse="Езекил 36:26-28; 37:22-28">Езекил 36:26-28; 37:22-28</a>)” (Hans K. LaRondelle. Our Creator Redeemer. Berrien Springs, Mich.: Andrews University Press, 2005, p. 4).

`Каква е основата на първоначалния завет на Бога с Адам в Едемската градина преди грехопадението? <a class="verse" verse="Битие 1:28; 2:2,3,15-17">Битие 1:28; 2:2,3,15-17.</a>`

Въпреки че бракът, физическият труд и съботата са част от общите условия на завета на сътворението, основният фокус пада върху Божията заповед да не ядат от забранения плод. По същество заветът се състои в следното: „Слушай и живей!“. С естество, създадено в хармония с Бога, Господ не изисква от тях невъзможното. Послушанието е естествена наклонност на човеците. Обаче Адам и Ева избират да направят нещо противоестествено и чрез това действие не само анулират завета на сътворението, но и вече правят неговите условия невъзможни за изпълнение от хората, сега покварени от греха. Самият Бог ще възстанови връзката, която са изгубили Адам и Ева. Той ще го постигне, като задейства завета на благодатта въз основа на вечното обещание за Спасител (<a class="verse" verse="Битие 3:15">Битие 3:15</a>).

`Прочетете <a class="verse" verse="Битие 3:15 – ">Битие 3:15 – </a>първото евангелско обещание в Библията. Къде в този стих намирате загатване за надеждата, която имаме в Христос?`