---
title: 'Авраам, Сара и Агар'
date: 29/08/2017
bible:
    -
        name: BG1940
        verses:
            'Битие 17:15-19; 18:10-13;': '<h3>Битие 17:15-19</h3><sup class="versenum">15 </sup>После Бог каза на Авраама: Не наричай вече Сарайя жена си Сарайя {Т.е., Моя княгиня.}; но Сара {Т.е., Княгиня.} да бъде името й.<sup class="versenum">16 </sup>Аз ще я благословя, още и син ще ти дам от нея; да! ще я благословя, и тя ще стане &lt;майка&gt; на народи; царе на племена ще произлязат от нея.<sup class="versenum">17 </sup>Тогава Авраам падна на лицето си и се засмя, и рече в сърцето си: На стогодишен човек ли ще се роди дете? И Сара, която има деветдесет години, ще роди ли?<sup class="versenum">18 </sup>И рече Авраам на Бога; Исмаил да е жив пред Тебе.<sup class="versenum">19 </sup>Но Бог каза: Не, а жена ти Сара ще ти роди син, и ще го наречеш Исаак; и с него ще утвърдя завета Си за вечен завет, &lt;който ще бъде и&gt; за потомството му след него.<h3>Битие 18:10-13</h3><sup class="versenum">10 </sup>И рече &lt;Господ&gt;: До година по това време Аз непременно ще се върна при тебе и, ето, жена ти Сара ще има син. А Сара слушаше от входа на шатрата, която беше зад него.<sup class="versenum">11 </sup>А Авраам и Сара бяха стари, в напреднала възраст; на Сара беше престанало обикновеното на жените.<sup class="versenum">12 </sup>И тъй Сара се засмя в себе си, като думаше: Като съм остаряла ще има ли за мене удоволствие, като и господаря ми е стар?<sup class="versenum">13 </sup>А Господ рече на Авраама: Защо се засмя Сара и каза: Като съм остаряла, дали наистина ще родя?'
            'Галатяни 4:21-31;': '<h3>Галатяни 4:21-31</h3><sup class="versenum">21 </sup>Кажете ми вие, които желаете да бъдете под закона, не чувате ли &lt;що казва&gt; законът?<sup class="versenum">22 </sup>Защото е писано, че Авраам имаше двама сина, един от слугинята и един от свободната;<sup class="versenum">23 </sup>но тоя, който бе от слугинята, се роди по плът, а оня, който бе от свободната, по обещание.<sup class="versenum">24 </sup>И това е иносказание, защото тия жени &lt;представляват&gt; два завета, единият от Синайската планина, който ражда чада за робство, и той е Агар.<sup class="versenum">25 </sup>А тая Агар представлява планината Синай в Арабия и съответствува на днешния Ерусалим, защото тя е в робство с чадата си.<sup class="versenum">26 </sup>А горният Ерусалим е свободен, който е [на всички] майка;<sup class="versenum">27 </sup>защото е писано: "Весели се, неплодна, която не раждаш; Възгласи и извикай, ти, която не си била в родилни болки, Защото повече са чадата на самотната, нежели чадата на омъжената".<sup class="versenum">28 </sup>А ние, братя, както Исаак, сме чада на обещание.<sup class="versenum">29 </sup>Но, както тогава роденият, по плът гонеше &lt;родения&gt; по Дух, така е и сега.<sup class="versenum">30 </sup>Обаче, що казва писанието? "Изпъди слугинята и сина й; защото синът на слугинята няма да наследи със сина на свободната".<sup class="versenum">31 </sup>За туй, братя, ние не сме чада на слугиня, а на свободната.'
            'Евреи 11:11,12 ': '<h3>Евреи 11:11,12</h3><sup class="versenum">11 </sup>С вяра и сама Сара доби сила да зачне в преминала възраст, понеже счете за верен Този, Който се бе обещал.<h3>Евреи 11:12</h3><sup class="versenum">12 </sup>Затова &lt;само&gt; от един човек, и той замъртвял, се народи &lt;множество&gt;, колкото небесните звезди и като крайморския пясък, който не може да се изброи.'
            'Битие 17:18,19 ': '<h3>Битие 17:18,19</h3><sup class="versenum">18 </sup>И рече Авраам на Бога; Исмаил да е жив пред Тебе.<h3>Битие 17:19</h3><sup class="versenum">19 </sup>Но Бог каза: Не, а жена ти Сара ще ти роди син, и ще го наречеш Исаак; и с него ще утвърдя завета Си за вечен завет, &lt;който ще бъде и&gt; за потомството му след него.'
            'Битие 12:11-16': '<h3>Битие 12:11-16</h3><sup class="versenum">11 </sup>И когато наближи да влезе в Египет, рече на жена си Сарайя: Виж сега, зная, че си жена красива на глед.<sup class="versenum">12 </sup>Египтяните, като те видят, ще рекат: Тя му е жена; и мене ще убият, а тебе ще оставят жива.<sup class="versenum">13 </sup>Кажи, моля, че си ми сестра, за да ми бъде добре покрай тебе и да се опази живота ми, поради твоята &lt;дума&gt;.<sup class="versenum">14 </sup>И като влезе Аврам в Египет, египтяните видяха, че жената беше твърде красива.<sup class="versenum">15 </sup>Видяха я и Фараоновите големци и я похвалиха на Фараона; затова жената беше заведена в дома на Фараона.<sup class="versenum">16 </sup>И заради нея той стори добро на Аврама, който &lt;достигна&gt; да има овци, говеда, осли, слуги, слугини, ослици и камили.'

---

`Защо Павел гледа така пренебрежително на случката с Агар? <a class="verse" verse="Галатяни 4:21-31;">Галатяни 4:21-31;</a> Битие, 16 гл. Каква съдбоносна истина за спасението изтъква чрез тази старозаветна история?`

Мястото на Агар в историята от „Битие“ е пряко свързано с неверието на Аврам в Божието обещание. Египетска робиня в неговия дом, Агар вероятно е станала негово притежание като един от множеството подаръци, дадени му от фараона в замяна на Сарая – събитие, свързано с първата проява на неверието на патриарха в Божието обещание (<a class="verse" verse="Битие 12:11-16">Битие 12:11-16</a>).

В продължение на десет години очакват раждането на обещаното дете, но Аврам и Сарая все още са бездетни. Стигайки до заключението, че Бог има нужда от тяхната помощ, Сарая дава Агар за наложница на Аврам. Макар на нас днес да ни изглежда странен, планът на Сарая е доста находчив. Според древните обичаи робиня би могла законно да бъде сурогатна майка в полза на бездетната си господарка. Така Сарая може да смята за свое всяко дете, родено от съпруга ѝ и Агар. Макар че в резултат на техния план наистина се ражда дете, то не е обещаното от Бога.

В тази история виждаме красноречива илюстрация на факта, че когато се сблъска с обезсърчителни обстоятелства, дори и този велик Божи човек отслабва във вярата. В <a class="verse" verse="Битие 17:18,19 ">Битие 17:18,19 </a>Авраам умолява Бога да приеме Исмаил като негов наследник. Разбира се, Господ отхвърля тази идея. Единственият „чудотворен“ елемент в раждането на Исмаил е готовността на Сарая да дели съпруга си с друга жена! Няма нищо необичайно в раждането на дете от тази жена; то е родено „по плът“. Ако Авраам се беше доверил на Божието обещание, нямаше да се случи никое от тези събития и щяха да бъдат избегнати множество страдания.

`Сравнете обстоятелствата около раждането на Исаак с тези при раждането на Исмаил. <a class="verse" verse="Битие 17:15-19; 18:10-13;">Битие 17:15-19; 18:10-13;</a> <a class="verse" verse="Евреи 11:11,12 ">Евреи 11:11,12. </a>Защо първите изискват толкова много вяра от страна на Авраам и Сара?`

`Случвало ли се е неверието ви в Бога да ви причини страдания? Как от тези грешки можете да се научите да приемате с пълно доверие Божиите думи независимо от всичко? Какви решения трябва да вземете, за да можете все повече да се доверявате на Божиите обещания?`