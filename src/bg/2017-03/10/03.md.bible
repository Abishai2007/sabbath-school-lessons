---
title: 'Авраамовият завет'
date: 28/08/2017
bible:
    -
        name: BG1940
        verses:
            'Битие 1:28; 5:2': '<h3>Битие 1:28</h3><sup class="versenum">28 </sup>И Бог ги благослови. И рече им Бог: Плодете се и се размножавайте, напълнете земята и обладайте я, и владейте над морските риби, над въздушните птици и над всяко живо същество, което се движи по земята.<h3>Битие 5:2</h3><sup class="versenum">2 </sup>създаде ги мъж и жена, благослови ги, и наименува ги Човек, в деня когато бяха създадени.'
            'Битие 15:1-6': '<h3>Битие 15:1-6</h3><span class="chapternum">15 </span>След тия събития, дойде Господното слово на Аврама във видение и каза: Не бой се, Авраме; Аз съм твой щит, наградата ти е извънредно голяма.<sup class="versenum">2 </sup>А Аврам рече: Господи Иеова, какво ще ми дадеш, като аз си отивам бездетен и тоя Елиезер от Дамаск ще притежава дома ми?<sup class="versenum">3 </sup>Аврам рече още: Ето Ти не ми даде чадо; и, ето, един роден в дома ми ще ми стане наследник.<sup class="versenum">4 </sup>Но, ето, дойде Господното слово и му каза: Тоя човек няма да ти стане наследник; но оня, който ще излезе от твоите чресла, ще ти бъде наследник.<sup class="versenum">5 </sup>Тогава, като го изведе вън, каза: Погледни сега на небето и изброй звездите, ако можеш ги изброи. И рече му: Толкова ще бъде твоето потомство.<sup class="versenum">6 </sup>И &lt;Аврам&gt; повярва в Господа; и Той му го вмени за правда.'
            'Битие 15:7-18': '<h3>Битие 15:7-18</h3><sup class="versenum">7 </sup>После му каза: Аз съм Господ, който те изведох из Ур Халдейски, за да ти дам да наследиш тая земя.<sup class="versenum">8 </sup>А той рече: Господи Иеова, по какво да позная че ще я наследя?<sup class="versenum">9 </sup>&lt;Господ&gt; му рече: Вземи ми тригодишна юница, тригодишна коза, тригодишен овен, гургулица и гълъбче.<sup class="versenum">10 </sup>И той Му взе всички тия, разсече ги през средата и постави всяка половина срещу другата, но птиците не разсече.<sup class="versenum">11 </sup>И спуснаха се хищни птици на труповете; но Аврам ги разпъди.<sup class="versenum">12 </sup>А около захождането на слънцето, дълбок сън нападна Аврама; и, ето, ужас, като страшен мрак го обзе.<sup class="versenum">13 </sup>Тогава &lt;Господ&gt; каза на Аврама: Знаейки - знай, че твоето потомство ще бъде чуждо в чужда земя и ще им бъдат роби; и те ще ги угнетяват четиристотин години.<sup class="versenum">14 </sup>Но Аз ще съдя народа, комуто ще робуват; и подир това ще излязат с голям имот.<sup class="versenum">15 </sup>А ти ще отидеш при бащите си в мир; ще бъдеш погребан в честита старост.<sup class="versenum">16 </sup>А в четвъртия род &lt;потомците ти&gt; ще се върнат тука; защото беззаконието на аморейците не е още стигнало до върха си.<sup class="versenum">17 </sup>А когато слънцето залезе и настана мрак, ето димяща пещ и огнен пламък, който премина между тия части.<sup class="versenum">18 </sup>И в същия ден Господ направи завет с Аврама, като каза: На твоето потомство давам тая земя, от Египетската река до голямата река, реката Ефрат,'
            'Битие 12:1-5': '<h3>Битие 12:1-5</h3><span class="chapternum">12 </span>Тогава Господ каза на Аврама: Излез от отечеството си, измежду рода си и из бащиния си дом, та иди в земята, която ще ти покажа.<sup class="versenum">2 </sup>Ще те направя голям народ; ще те благословя, и ще прославя името ти, и ще бъдеш за благословение.<sup class="versenum">3 </sup>Ще благословя ония, които те благославят, а ще прокълна всеки, който те кълне; и в тебе ще се благославят всички земни племена.<sup class="versenum">4 </sup>И тъй, Аврам тръгна според както му рече Господ, и Лот тръгна с него. А Аврам беше на седемдесет и пет години, когато излезе от Харан.<sup class="versenum">5 </sup>Аврам взе жена си Сарайя, братанеца си Лот, всичкия имот, който бяха спечелили, и хората, които бяха придобили в Харан, та излязоха, за да отидат в Ханаанската земя.'
            'Марко 9:24, ': '<h3>Марко 9:24</h3><sup class="versenum">24 </sup>Веднага бащата на детето извика, казвайки: Вярвам [Господи]! помогни на моето неверие.'
            'Битие 15:8: ': '<h3>Битие 15:8</h3><sup class="versenum">8 </sup>А той рече: Господи Иеова, по какво да позная че ще я наследя?'
            'Битие 3:15': '<h3>Битие 3:15</h3><sup class="versenum">15 </sup>Ще поставя и вражда между тебе и жената и между твоето потомство и нейното потомство; то ще ти нарани главата, а ти ще му нараниш петата.'

---

`Какви заветни обещания дава Бог на Аврам в <a class="verse" verse="Битие 12:1-5">Битие 12:1-5</a>? Какъв е отговорът на патриарха?`

Първоначалните Божии обещания за Аврам представляват един от най-силните пасажи в Стария Завет. Всички тези стихове говорят за Божията благодат. Именно Бог, а не патриархът, дава обещанията. Аврам не е направил нищо, за да спечели или заслужи Божието благоразположение, нито има някакви белези, които да подсказват, че Бог и Аврам по някакъв начин са изработили заедно това споразумение. Всички обещания са от Божия страна. А Аврам е призован да има вяра в сигурността на Неговото обещание, но не повърхностна, привидна „вяра“, а вяра, която се проявява в напускането на родовата общност (на седемдесет и пет годишна възраст!), за да се отправи към обещаната от Бога земя.

„С „благословението“, обещано на Авраам, а чрез него и на всички хора, Творецът подновява Своето изкупително намерение. Той е „благословил“ Адам и Ева в Рая (<a class="verse" verse="Битие 1:28; 5:2">Битие 1:28; 5:2</a>), а след това „Ной и синовете му“ след потопа (9:1). По този начин Бог изяснява Своето по-предишно обещание за Изкупител, който ще откупи човечеството, ще унищожи злото и ще възстанови Рая (<a class="verse" verse="Битие 3:15">Битие 3:15</a>). Бог потвърждава обещанието Си да благослови „всичките народи“ чрез универсалния Свой план“ (Hans K. LaRondelle. Our Creator Redeemer. Р. 22, 23).

`След като чака десет години обещаният син да се роди, какви въпроси поставя Аврам относно Божието обещание? <a class="verse" verse="Битие 15:1-6">Битие 15:1-6.</a>`

Лесно е да превъзнасяме Аврам като човек на вярата, който никога не страда от въпроси или съмнения. Обаче Библията обрисува съвсем различна картина. Аврам вярва, но и задава въпроси. Вярата му израства. Подобно на бащата от <a class="verse" verse="Марко 9:24, ">Марко 9:24, </a>Аврам по същество казва на Бога в <a class="verse" verse="Битие 15:8: ">Битие 15:8: </a>„Вярвам, помогни на моето неверие“. В отговор Бог милостиво го уверява в сигурността на обещанието Си, като официално сключва завет с него (<a class="verse" verse="Битие 15:7-18">Битие 15:7-18</a>). Изненадващото в този пасаж не е фактът, че Бог сключва завет с Авраам, а степента, до която Той е готов да прояви снизхождение, за да направи това. За разлика от други властимащи в Древния Близък изток, които се стряскат при мисълта да дадат обвързващи обещания на слугите си, Бог не само дава дума, но и чрез символичното преминаване между парчетата разсечени животни Той залага живота Си за това. Разбира се, Исус дава живота Си на Голгота, за да осъществи на практика Своето обещание.

`За кои неща сега трябва да проявите вяра и да повярвате в невъзможното? Как да се научите да се държите за Бога независимо от всичко?`