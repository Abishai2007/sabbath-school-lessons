---
title: 'Пазете се от изкушенията'
date: 18/09/2017
bible:
    -
        name: BG1940
        verses:
            '1 Коринтяни 10:12;': '<h3>1 Коринтяни 10:12</h3><sup class="versenum">12 </sup>Така щото, който мисли, че стои, нека внимава да не падне.'
            'Галатяни 6:1 – ': '<h3>Галатяни 6:1</h3><span class="chapternum">6 </span>Братя, даже ако падне човек в някое прегрешение, вие духовните поправяйте такъв с кротък дух; &lt;но всекиму казвам&gt;: Пази себе си, да не би ти да бъдеш изкушен.'
            'Римляни 16:17;': '<h3>Римляни 16:17</h3><sup class="versenum">17 </sup>И моля ви се, братя, да забележите тия, които причиняват раздори и съблазни, противно на учението, което сте научили, и отстранявайте се от тях.'
            'Галатяни 5:26 ': '<h3>Галатяни 5:26</h3><sup class="versenum">26 </sup>Да не ставаме тщеславни, един друг да се не дразним и да си не завиждаме един на друг.'
            '2 Царе 12:1-7': '<h3>2 Царе 12:1-7</h3><span class="chapternum">12 </span>Тогава Господ прати Натана при Давида. И той като дойде при него, каза му: В един град имаше двама човека, единият богат, а другият сиромах.<sup class="versenum">2 </sup>Богатият имаше овци и говеда твърде много;<sup class="versenum">3 </sup>а сиромахът нямаше друго освен едно малко женско агне, което бе купил и което хранеше; и то бе пораснало заедно с него и чадата му, от залъка му ядеше, от чашата му пиеше, и на пазухата му лежеше; и то му беше като дъщеря.<sup class="versenum">4 </sup>И един пътник дойде у богатия; и нему се посвидя да вземе от своите овци и от своите говеда да сготви за пътника, който бе дошъл у него, но взе агнето на сиромаха та го сготви за човека, който бе дошъл у него.<sup class="versenum">5 </sup>Тогава гневът на Давида пламна силно против тоя човек; и той каза на Натана: В името на живия Господ, човекът, който е сторил това, заслужава смърт;<sup class="versenum">6 </sup>и ще плати за агнето четверократно, понеже е сторил това дело, и понеже не се е смилил.<sup class="versenum">7 </sup>Тогава Натан каза на Давида: Ти си тоя човек. Така казва Господ Израилевият Бог: Аз те помазах за цар над Израиля, и те избавих от Сауловата ръка;'
            'Галатяни 6:1 ': '<h3>Галатяни 6:1</h3><span class="chapternum">6 </span>Братя, даже ако падне човек в някое прегрешение, вие духовните поправяйте такъв с кротък дух; &lt;но всекиму казвам&gt;: Пази себе си, да не би ти да бъдеш изкушен.'
            'Филипяни 2:4': '<h3>Филипяни 2:4</h3><sup class="versenum">4 </sup>Не гледайте всеки &lt;само&gt; за своето, но всеки и за чуждото.'
            'Матей 26:34;': '<h3>Матей 26:34</h3><sup class="versenum">34 </sup>Исус му рече: Истина ти казвам, че тая нощ, преди да пее петелът, три пъти ще се отречеш от Мене.'
            '2 Царе 12:7': '<h3>2 Царе 12:7</h3><sup class="versenum">7 </sup>Тогава Натан каза на Давида: Ти си тоя човек. Така казва Господ Израилевият Бог: Аз те помазах за цар над Израиля, и те избавих от Сауловата ръка;'

---

**„Тогава Натан каза на Давид: Ти си този човек“ (<a class="verse" verse="2 Царе 12:7">2 Царе 12:7</a>).**

Сериозният призив от думите на Павел в <a class="verse" verse="Галатяни 6:1 – ">Галатяни 6:1 – </a>да пазим живота си, за да не изпаднем и ние в изкушение – не бива да се пренебрегва. Показател за това колко непосредствена и лична загриженост се крие в думите на апостола можем да видим в неговия начин на изразяване. Думата, преведена като „имайки предвид“ (в английския превод на крал Джеймс) или „внимавайте“ (в английския Нов ревизиран стандартен превод), буквално означава „разглеждам внимателно“ или „обръщам голямо внимание на“ (<a class="verse" verse="Римляни 16:17;">Римляни 16:17;</a> <a class="verse" verse="Филипяни 2:4">Филипяни 2:4</a>). Следователно той буквално гласи: „Бди внимателно над себе си“, да не би грехът да те хване неподготвен. За да подчертае това предупреждение, Павел преминава от второ лице, множествено число („всички вие“) в първата половина на <a class="verse" verse="Галатяни 6:1 ">Галатяни 6:1 </a>към второ лице, единствено число („ти“) във втората половина на стиха. Това не е някакво общо предупреждение, което се отнася за цялата църква – то е лично предупреждение, отправено към всеки един вярващ поотделно.

Павел не споменава изрично какво точно е изкушението, за което толкова сериозно предупреждава галатяните. Вероятно няма предвид едно конкретно прегрешение, а просто говори за опасността да допуснем същия грях, какъвто и да е той, от който се опитваме да отвърнем друг човек. Същевременно думите му в <a class="verse" verse="Галатяни 5:26 ">Галатяни 5:26 </a>да не ставаме „самомнителни“ подсказват, че предупреждава да не се поддаваме на чувството, че по някакъв начин сме по-висши от хората, които поправяме.

`Защо трябва Павел да предупреждава галатяните да не се поддават на духовна гордост? <a class="verse" verse="1 Коринтяни 10:12;">1 Коринтяни 10:12;</a> <a class="verse" verse="Матей 26:34;">Матей 26:34;</a> <a class="verse" verse="2 Царе 12:1-7">2 Царе 12:1-7.</a>`

Една от най-големите опасности в християнския живот е духовната гордост, която ни кара да смятаме, че сме имунизирани срещу извършване на определени грехове. Отрезвяващият факт е, че всички ние имаме една и съща греховна природа – природа, която е в бунт срещу Бога. Затова без обуздаващата сила на Божия Дух бихме могли да паднем във всеки грях при съответните обстоятелства. Това разбиране за истинската ни същност без Христос може да ни предпази от греха на самодоволството, а също и да породи по-голямо съчувствие към тези, които допускат грешки.

`Колко пъти сте се улавяли да осъждате другите (може би само в душата си), че извършват грехове, които някога и вие самите сте извършвали?`