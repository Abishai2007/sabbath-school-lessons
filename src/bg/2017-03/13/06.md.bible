---
title: 'Сеитба и жътва'
date: 21/09/2017
bible:
    -
        name: BG1940
        verses:
            '2 Летописи 36:16; ': '<h3>2 Летописи 36:16</h3><sup class="versenum">16 </sup>Но те се присмиваха на Божиите посланици, презираха словата на &lt;Господа&gt;, и се подиграваха с пророците Му, догдето гневът Му се издигна против людете Му така, че нямаше изцеление.'
            'Галатяни 6:6-10': '<h3>Галатяни 6:6-10</h3><sup class="versenum">6 </sup>А тоя, който се поучава в &lt;Божието&gt; слово, нека прави участник във всичките си блага този, който го учи.<sup class="versenum">7 </sup>Недейте се лъга; Бог не е за подиграване: понеже каквото посее човек, това ще и да пожъне.<sup class="versenum">8 </sup>Защото, който сее за плътта си, от плътта си ще пожъне тление, а който сее за Духа, от Духа ще пожъне вечен живот.<sup class="versenum">9 </sup>Да не ни дотегнува да вършим добро; защото, ако се не уморяваме, своевременно ще пожънем.<sup class="versenum">10 </sup>И тъй, доколкото имаме случай, нека струваме добро на всички, а най-вече на своите по вяра.'
            'Галатяни 6:8 ': '<h3>Галатяни 6:8</h3><sup class="versenum">8 </sup>Защото, който сее за плътта си, от плътта си ще пожъне тление, а който сее за Духа, от Духа ще пожъне вечен живот.'
            'Галатяни 6:10 ': '<h3>Галатяни 6:10</h3><sup class="versenum">10 </sup>И тъй, доколкото имаме случай, нека струваме добро на всички, а най-вече на своите по вяра.'
            'Галатяни 6:7 ': '<h3>Галатяни 6:7</h3><sup class="versenum">7 </sup>Недейте се лъга; Бог не е за подиграване: понеже каквото посее човек, това ще и да пожъне.'
            'Деяния 5:1-5;': '<h3>Деяния 5:1-5</h3><span class="chapternum">5 </span>А някой си човек на име Анания, с жена си Сапфира, продаде имот,<sup class="versenum">2 </sup>и задържа &lt;нещо&gt; от цената, със знанието на жена си; и донесе една част и я сложи пред нозете на апостолите.<sup class="versenum">3 </sup>А Петър рече: Анание, защо изпълни сатана сърцето ти, да излъжеш Светия Дух и да задържиш от цената на нивата?<sup class="versenum">4 </sup>Догдето стоеше &lt;непродадена&gt; не беше ли твоя? И след като се продаде, не бяха ли &lt;парите&gt; в твоя власт? Защо си намислил това нещо в сърцето си? Не си излъгал човеци, но Бога.<sup class="versenum">5 </sup>И Анания, като слушаше тия думи, падна и издъхна; и голям страх обзе всички, които чуха това.'
            'Лука 22:3; ': '<h3>Лука 22:3</h3><sup class="versenum">3 </sup>Тогава влезе Сатана в Юда, наречен Искариот, който беше от числото на дванадесетте;'
            'Матей 4:1': '<h3>Матей 4:1</h3><span class="chapternum">4 </span>Тогава Исус биде отведен от Духа в пустинята, за да бъде изкушаван от дявола.'

---

_<a class="verse" verse="Галатяни 6:6-10">Галатяни 6:6-10</a>_

В <a class="verse" verse="Галатяни 6:7 ">Галатяни 6:7 </a>думата, преведена като „лъга“ (mukterizo), се среща само тук в Новия Завет, въпреки че често присъства в гръцкия превод на Стария Завет. Тя буквално означава „да виря презрително носа си“. В Стария Завет обикновено се употребява за презрението към Божиите пророци (<a class="verse" verse="2 Летописи 36:16; ">2 Летописи 36:16; </a>Йеремия 20:7), а веднъж дори се използва за живописно описание на бунтовното отношение срещу Бога (Йезекиил 8:17).

Идеята на Павел е, че хората могат да пренебрегват Бога или дори да презират Неговите заповеди, но не могат да Го надхитрят. Той е върховният Съдия и накрая ще трябва да платят за постъпките си.

`Прочетете <a class="verse" verse="Галатяни 6:8 ">Галатяни 6:8. </a>Какво иска да каже тук Павел? Какви библейски примери можете да намерите за герои, които сеят за плътта, и такива, които сеят за Духа? Например <a class="verse" verse="Деяния 5:1-5;">Деяния 5:1-5;</a> <a class="verse" verse="Лука 22:3; ">Лука 22:3; </a>Даниил 1:8; <a class="verse" verse="Матей 4:1">Матей 4:1.</a>`

Метафората на Павел за сеитбата и жътвата не е единствена по рода си. Тя е житейска истина, която откриваме в много древни поговорки. Обаче важното е как я използва той, за да подчертае предишните си коментари за плътта и Духа. Джеймс Дън отбелязва: „Един съвременен еквивалент е, че ние имаме свободата да решаваме, но нямаме свободата да избираме последиците от нашите решения“ (Galatians, p. 330).

Въпреки че Бог невинаги ни спестява земните последици от греховете, не трябва да изпадаме в отчаяние заради лошите си решения. Можем да се радваме, че Той ни е простил греховете и ни е осиновил като Свои деца. Трябва да използваме възможността сега да влагаме енергията си в онези неща, които ще ни донесат небесна жътва.

Междувременно <a class="verse" verse="Галатяни 6:10 ">Галатяни 6:10 </a>илюстрира идеята, че „християнската етика се фокусира в две посоки – едната е универсална и всеобхватна: „Нека да правим добро на всички“; другата е конкретна и определена: „а най-вече на своите по вяра“. Универсалният подход на Павел се основава на факта, че всички хора навсякъде са създадени по Божия образ и затова са безкрайно скъпоценни в очите Му. Винаги, когато християните забравят този първичен факт на библейско откровение, неизбежно стават жертва на заслепяващите грехове на расизма, половата дискриминация, дискриминация на различни групи, социалната дискриминация и още хиляди други видове фанатизъм, които тровят човешкото общество от времето на Адам и Ева до наши дни“ (Timothy George, Galatians, pp. 427, 428).

`Вие сеете или за добро, или за зло. Вгледайте се в себе си? Каква реколта ще пожънете?`