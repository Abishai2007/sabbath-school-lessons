---
title: 'Законът на Христос'
date: 20/09/2017
bible:
    -
        name: BG1940
        verses:
            'Галатяни 5:14; 6:2;': '<h3>Галатяни 5:14</h3><sup class="versenum">14 </sup>Защото целият закон се изпълнява в една дума, &lt;сиреч&gt;, в тая "Да обичаш ближния си както себе си".<h3>Галатяни 6:2</h3><sup class="versenum">2 </sup>Един другиму теготите &lt;си&gt; носете, и така изпълнявайте Христовия закон.'
            '1 Коринтяни 9:21 ': '<h3>1 Коринтяни 9:21</h3><sup class="versenum">21 </sup>На тия, които нямат закон, &lt;станах&gt; като че нямам закон, (при все че не съм без закон спрямо Христа), за да придобия тия, които нямат закон.'
            'Матей 22:34-40': '<h3>Матей 22:34-40</h3><sup class="versenum">34 </sup>А фарисеите, като чуха, че смълчал садукеите, събраха се заедно.<sup class="versenum">35 </sup>И един от тях, законник, за да Го изпита, зададе Му въпрос:<sup class="versenum">36 </sup>Учителю, коя е голямата заповед в закона?<sup class="versenum">37 </sup>А Той му рече: "Да възлюбиш Господа твоя Бог с цялото си сърце, с цялата си душа и с всичкия си ум".<sup class="versenum">38 </sup>Това е голямата и първа заповед.<sup class="versenum">39 </sup>А втора, подобна&lt; на нея&gt;, е тая: "Да възлюбиш ближния си, както себе си".<sup class="versenum">40 </sup>На тия две заповеди стоят целият закон и пророците.'
            'Галатяни 6:2-5': '<h3>Галатяни 6:2-5</h3><sup class="versenum">2 </sup>Един другиму теготите &lt;си&gt; носете, и така изпълнявайте Христовия закон.<sup class="versenum">3 </sup>Защото, ако някой мисли себе си да е нещо, като не е нищо, той мами себе си.<sup class="versenum">4 </sup>Но всеки нека изпитва своята работа, и тогава ще може да се хвали само със себе си, а не с другиго;<sup class="versenum">5 </sup>защото всеки има да носи своя си товар.'
            'Галатяни 5:14 ': '<h3>Галатяни 5:14</h3><sup class="versenum">14 </sup>Защото целият закон се изпълнява в една дума, &lt;сиреч&gt;, в тая "Да обичаш ближния си както себе си".'
            'Матей 11:28-30': '<h3>Матей 11:28-30</h3><sup class="versenum">28 </sup>Дойдете при Мене всички, които се трудите и сте обременени, и Аз ще ви успокоя.<sup class="versenum">29 </sup>Вземете Моето иго върху си, и научете се от Мене; защото съм кротък и смирен на сърце; и ще намерите покой на душите си.<sup class="versenum">30 </sup>Защото Моето иго е благо, и Моето бреме е леко.'
            'Галатяни 6:2 ': '<h3>Галатяни 6:2</h3><sup class="versenum">2 </sup>Един другиму теготите &lt;си&gt; носете, и така изпълнявайте Христовия закон.'
            'Римляни 7:21': '<h3>Римляни 7:21</h3><sup class="versenum">21 </sup>И тъй, намирам &lt;тоя&gt; закон, че при мене, който желая да върша доброто, злото е близо.'
            'Йоан 13:34;': '<h3>Йоан 13:34</h3><sup class="versenum">34 </sup>Нова заповед ви давам, да се любите един другиго; както Аз ви възлюбих, така и вие да се любите един другиго.'

---

_<a class="verse" verse="Галатяни 6:2-5">Галатяни 6:2-5</a>_

`Павел свързва носенето на товара с изпълняването на закона на Христос. Какво има предвид под „Христовия закон“? <a class="verse" verse="Галатяни 5:14; 6:2;">Галатяни 5:14; 6:2;</a> <a class="verse" verse="Йоан 13:34;">Йоан 13:34;</a> <a class="verse" verse="Матей 22:34-40">Матей 22:34-40.</a>`

Фразата „Христовия закон“ (ton nomon tou Christou) не се среща никъде другаде в Библията, макар че Павел употребява подобен израз в <a class="verse" verse="1 Коринтяни 9:21 ">1 Коринтяни 9:21 </a>(ennomos Christou). Уникалността на тази фраза води до доста различни тълкувания. Някои неправилно твърдят, че тя е доказателство как Божият закон, даден на Синай, е заменен с различен закон, закона на Христос. Други заявяват, че думата „закон“ означава просто един общ „принцип“ (<a class="verse" verse="Римляни 7:21">Римляни 7:21</a>), което значи, че когато носим товарите на другите, следваме примера на Исус. Макар последното тълкувание да има известно основание, контекстът и сходните с <a class="verse" verse="Галатяни 5:14 ">Галатяни 5:14 </a>фрази подсказват, че „изпълняването на Христовия закон“ е друг начин да се изрази изпълняването на моралния закон с любов. По-рано в писмото си Павел показва, че моралният закон не е отменен след идването на Христос. Точно обратното, законът, разяснен с помощта на любовта, продължава да играе огромна роля в християнския живот. Това е накратко учението, което Христос проповядва през земното Си служене и изпълнява през целия Си живот дори до Своята смърт. Носейки товарите на другите, ние не само вървим по стъпките на Исус, но същевременно и изпълняваме закона.

Друг въпрос, който възниква от тези стихове, е привидното противоречие между <a class="verse" verse="Галатяни 6:2 ">Галатяни 6:2 </a>и 6:5. Обаче този проблем се разрешава лесно, когато човек осъзнае, че Павел използва две различни думи, за да опише две различни ситуации. Както вече видяхме, думата за товар в стих 2 (baros) се отнася за тежък товар, който трябва да се пренесе на голямо разстояние. Думата phortion в стих 5 обаче назовава корабен товар, войнишка раница или дори дете в утробата. Докато първите товари могат да бъдат оставени, за последните е невъзможно. Бременната майка трябва да носи детето си. Както подсказва този пример, има някои товари, които хората могат да ни помогнат да носим, но други никой човек не може да понесе вместо нас, както бремето от угризенията на съвестта, страданията и смъртта. За тях трябва да разчитаме единствено на Божията помощ (<a class="verse" verse="Матей 11:28-30">Матей 11:28-30</a>).

`Докато за някои товари можете да получите помощ от хора, за други трябва да разчитате единствено на Господа. Как да се научите да Му предавате нещата, които самите вие не можете да носите?`