---
title: 'Да носим товари'
date: 19/09/2017
bible:
    -
        name: BG1940
        verses:
            'Галатяни 6:2-5;': '<h3>Галатяни 6:2-5</h3><sup class="versenum">2 </sup>Един другиму теготите &lt;си&gt; носете, и така изпълнявайте Христовия закон.<sup class="versenum">3 </sup>Защото, ако някой мисли себе си да е нещо, като не е нищо, той мами себе си.<sup class="versenum">4 </sup>Но всеки нека изпитва своята работа, и тогава ще може да се хвали само със себе си, а не с другиго;<sup class="versenum">5 </sup>защото всеки има да носи своя си товар.'
            '2 Коринтяни 7:6': '<h3>2 Коринтяни 7:6</h3><sup class="versenum">6 </sup>Но Бог, Който утешава смирените, утеши ни с дохождането на Тита;'
            'Галатяни 6:2-5': '<h3>Галатяни 6:2-5</h3><sup class="versenum">2 </sup>Един другиму теготите &lt;си&gt; носете, и така изпълнявайте Христовия закон.<sup class="versenum">3 </sup>Защото, ако някой мисли себе си да е нещо, като не е нищо, той мами себе си.<sup class="versenum">4 </sup>Но всеки нека изпитва своята работа, и тогава ще може да се хвали само със себе си, а не с другиго;<sup class="versenum">5 </sup>защото всеки има да носи своя си товар.'
            'Галатяни 6:5, ': '<h3>Галатяни 6:5</h3><sup class="versenum">5 </sup>защото всеки има да носи своя си товар.'
            'Римляни 15:1;': '<h3>Римляни 15:1</h3><span class="chapternum">15 </span>Прочее, ние силните сме длъжни да носим немощите на слабите и да не угаждаме на себе си.'
            'Галатяни 6:3': '<h3>Галатяни 6:3</h3><sup class="versenum">3 </sup>Защото, ако някой мисли себе си да е нещо, като не е нищо, той мами себе си.'
            'Матей 7:12': '<h3>Матей 7:12</h3><sup class="versenum">12 </sup>И тъй, всяко нещо, което желаете да правят човеците на вас, така и вие правете на тях; защото това е&lt; същината на&gt; закона и пророците.'
            'Матей 20:12': '<h3>Матей 20:12</h3><sup class="versenum">12 </sup>Тия последните иждивиха само един час; и пак си ги приравнил с нас, които понесохме теготата на деня и жегата.'

---

_<a class="verse" verse="Галатяни 6:2-5">Галатяни 6:2-5</a>_

`Освен поправянето на съгрешилите, какви други съвети дава Павел на вярващите в Галатия? <a class="verse" verse="Галатяни 6:2-5;">Галатяни 6:2-5;</a> <a class="verse" verse="Римляни 15:1;">Римляни 15:1;</a> <a class="verse" verse="Матей 7:12">Матей 7:12.</a>`

Гръцката дума, преведена като „товар“ в <a class="verse" verse="Галатяни 6:5, ">Галатяни 6:5, </a>е baros. Тя буквално обозначава голяма тежест или товар, който някой трябва да носи на дълго разстояние. С течение на времето обаче става метафора за всякакъв вид проблем или затруднение, като например товарът на дългия работен ден в горещината (<a class="verse" verse="Матей 20:12">Матей 20:12</a>). Макар че непосредственият контекст на Павловата заповед да си носят „теготите“ определено включва моралните отклонения на вярващите, споменати в предишния стих, идеята за носенето на товар, която има предвид, е много по-широкообхватна. Съветите на Павел разкриват няколко духовни прозрения за християнския живот, които не бива да пропускаме.

Първо, както отбелязва Тимъти Джордж: „Всички християни носят товари. Те може да са различни по размер и форма, различни и в зависимост от това как Провидението ще подреди живота ни. Някои носят бремето на изкушенията и последиците от морален провал, както в стих 1. За други това може да е физическа болест или умствено разстройство, криза в семейството или загуба на работа, демоничен натиск или куп други неща; но нито един християнин няма да избегне товара“ (Послание към галатяните. С. 413 – англ. изд.).

Второ, Бог не е определил ние да носим всички наши товари сами. За съжаление, често сме далеч по-склонни да помагаме на другите в носенето на товара, отколкото да им позволим да помогнат на нас да носим своя. Павел осъжда това чувство за независимост (<a class="verse" verse="Галатяни 6:3">Галатяни 6:3</a>) като човешка гордост – когато отказваме да признаем, че ние също имаме нужди и слабости. Такава гордост не само ни отнема утехата, която могат да ни донесат другите, но и пречи на тях да изпълнят службата, за която ги е призовал Бог.

Накрая, Бог ни призовава да носим товарите на другите, защото именно чрез нашите действия се изявява Неговата утеха. Тази идея се гради върху факта, че църквата е тялото на Христос. Илюстрация за това намираме в думите на Павел: „Но Бог, Който утешава смирените, утеши ни с идването на Тит“ (<a class="verse" verse="2 Коринтяни 7:6">2 Коринтяни 7:6</a>). Забележете, че „Божията утеха не е дадена на Павел в отговор на лична молитва и облягане на Господа, а чрез общуването с приятел и чрез добрата новина, която той донася.

Човешкото приятелство, чрез което си носим един на друг товарите, е част от Божия план за Неговия народ“ (John R. W. Stott. The Message of Galatians, p. 158).

`Какво ви пречи да искате помощ – гордост, срам, недоверие, чувство на независимост? Ако сте в нужда, защо не потърсите човек, на когото имате доверие, и не го помолите да сподели бремето ви?`