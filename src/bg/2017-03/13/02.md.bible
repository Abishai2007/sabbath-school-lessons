---
title: 'Възстановяване на падналите'
date: 17/09/2017
bible:
    -
        name: BG1940
        verses:
            '1 Коринтяни 5:1-5': '<h3>1 Коринтяни 5:1-5</h3><span class="chapternum">5 </span>Дори се чува, че между вас имало блудодеяние, и то такова блудодеяние, каквото нито между езичниците се намира, &lt;именно&gt;, че един &lt;от вас&gt; има бащината си жена.<sup class="versenum">2 </sup>И вие сте се възгордели, вместо да сте скърбили, за да се отлъчи измежду вас тоя, който е сторил туй нещо.<sup class="versenum">3 </sup>Защото аз, ако и да не съм телесно при вас, но като съм при вас с духа си, като че ли съм при вас, - осъдих вече, в името на нашия Господ Исус, оногова, който така е сторил това,<sup class="versenum">4 </sup>(като се събра моят дух с вас заедно с властта на нашия Господ Исус),<sup class="versenum">5 </sup>да предадем такъв човек на сатана за погубване на плътта &lt;му&gt;, за да се спаси духа &lt;му&gt; в деня на Господа Исуса.'
            'Матей 18:15-17, ': '<h3>Матей 18:15-17</h3><sup class="versenum">15 </sup>И ако ти съгреши брат ти, иди, покажи вината му между тебе и него самия. Ако те послуша, спечелил си брата си.<sup class="versenum">16 </sup>Но ако не &lt;те&gt; послуша, вземи със себе си още един или двама и от устата на двама или трима свидетели да се потвърди всяка дума.<sup class="versenum">17 </sup>И ако не послуша тях, кажи това на църквата; че ако не послуша и църквата, нека ти бъде като езичник и бирник.'
            'Матей 18:15-17': '<h3>Матей 18:15-17</h3><sup class="versenum">15 </sup>И ако ти съгреши брат ти, иди, покажи вината му между тебе и него самия. Ако те послуша, спечелил си брата си.<sup class="versenum">16 </sup>Но ако не &lt;те&gt; послуша, вземи със себе си още един или двама и от устата на двама или трима свидетели да се потвърди всяка дума.<sup class="versenum">17 </sup>И ако не послуша тях, кажи това на църквата; че ако не послуша и църквата, нека ти бъде като езичник и бирник.'
            'Галатяни 5:16 ': '<h3>Галатяни 5:16</h3><sup class="versenum">16 </sup>Прочее, казвам: Ходете по Духа, и няма да угождавате на плътските страсти.'
            'Галатяни 6:1, ': '<h3>Галатяни 6:1</h3><span class="chapternum">6 </span>Братя, даже ако падне човек в някое прегрешение, вие духовните поправяйте такъв с кротък дух; &lt;но всекиму казвам&gt;: Пази себе си, да не би ти да бъдеш изкушен.'
            'Галатяни 5:16': '<h3>Галатяни 5:16</h3><sup class="versenum">16 </sup>Прочее, казвам: Ходете по Духа, и няма да угождавате на плътските страсти.'
            'Галатяни 6:1 ': '<h3>Галатяни 6:1</h3><span class="chapternum">6 </span>Братя, даже ако падне човек в някое прегрешение, вие духовните поправяйте такъв с кротък дух; &lt;но всекиму казвам&gt;: Пази себе си, да не би ти да бъдеш изкушен.'
            'Галатяни 6:1;': '<h3>Галатяни 6:1</h3><span class="chapternum">6 </span>Братя, даже ако падне човек в някое прегрешение, вие духовните поправяйте такъв с кротък дух; &lt;но всекиму казвам&gt;: Пази себе си, да не би ти да бъдеш изкушен.'
            'Притчи 5:22': '<h3>Притчи 5:22</h3><sup class="versenum">22 </sup>Нечестивият ще бъде хванат от собствените си беззакония, И с въжетата на своя грях ще бъде държан.'
            'Матей 4:21': '<h3>Матей 4:21</h3><sup class="versenum">21 </sup>И като отмина от там, видя други двама братя, Якова Заведеев и брат му Иоана, че кърпеха мрежите си в ладията с баща си Заведея; и ги повика.'

---

Макар Павел да има високи очаквания за християнския живот (<a class="verse" verse="Галатяни 5:16">Галатяни 5:16</a>), неговият съвет към вярващите в <a class="verse" verse="Галатяни 6:1 ">Галатяни 6:1 </a>е отрезвяващо реалистичен. Хората не са съвършени и дори най-посветените християни не са застраховани от грешки. На гръцки думите му в <a class="verse" verse="Галатяни 5:16 ">Галатяни 5:16 </a>разкриват, че си представя ситуация, която наистина би могла да се случи в църквата в определен момент. Той дава на галатяните практични съвети как да се справят с такива проблеми.

`Как трябва да реагира християнинът, когато друг вярващ извърши грях? <a class="verse" verse="Галатяни 6:1;">Галатяни 6:1;</a> <a class="verse" verse="Матей 18:15-17">Матей 18:15-17.</a>`

За да извлечем поука от съвета на Павел в <a class="verse" verse="Галатяни 6:1, ">Галатяни 6:1, </a>трябва да разберем точно ситуацията, която има предвид. Ударението е върху две думи, използвани в първата част на изречението. Първата е „падне“ или „бъде победен“. Тя буквално означава „да бъдеш уловен, победен или изненадан“. Контекстът и различните нюанси на тази дума подсказват, че Павел има предвид две неща. Говори не само за вярващ, който „хваща“ друг вярващ по време на извършване на нещо лошо, но също и процесът, чрез който човек се оказва „връхлетян“ от някакво поведение (<a class="verse" verse="Притчи 5:22">Притчи 5:22</a>), което в по-благоприятни обстоятелства не би допуснал.

Вероятността лошата постъпка да не е преднамерена, личи от използваните думи. Думата, преведена като „нарушение“ (превод на крал Джеймс) или „грях“ (Нов международен превод), която произлиза от гръцката дума paraptoma, не се отнася за съзнателен грях, а по-скоро за грешка, залитане или погрешна стъпка. Последното е особено уместно в светлината на предишните коментари на Павел за „ходенето“ в Духа. Въпреки че това по никакъв начин не извинява грешките на който и да било човек, става ясно, че Павел не говори за явен грях (<a class="verse" verse="1 Коринтяни 5:1-5">1 Коринтяни 5:1-5</a>).

Подходящата реакция при такива обстоятелства не бива да бъде наказание, осъждане или изключване, а поправяне. Гръцката дума, преведена „поправяйте“, е katartizo и означава „поправям“ или „слагам в ред“. В Новия Завет тя се използва за „поправяне“ на рибарски мрежи (<a class="verse" verse="Матей 4:21">Матей 4:21</a>) и описва процеса по наместване на счупена кост като медицински термин в гръцката литература. Точно както не бихме изоставили вярващ човек, ако падне и си счупи крака, ние, като части от тялото на Христос, трябва внимателно да се грижим за нашите братя и сестри, които са се препънали и паднали, докато вървим заедно по пътя към Божието царство.

`Защо толкова често, вместо да използваме <a class="verse" verse="Матей 18:15-17, ">Матей 18:15-17, </a>говорим лошо за човека, на когото сме гневни, подхранваме чувства на неприязън или дори планираме отмъщение?`