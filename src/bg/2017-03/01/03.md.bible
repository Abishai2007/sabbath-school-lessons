---
title: 'Обръщането на Павел'
date: 26/06/2017
bible:
    -
        name: BG1940
        verses:
            'Деяния 26:12-19': '<h3> <span>Деяния 26:12-19</span></h3><p><span><sup>12 </sup>По която работа, когато пътувах за Дамаск с власт и поръчка от главните свещеници,</span></p><p><span><sup>13 </sup>по пладне, царю, видях на пътя светлина от небето, &lt;която&gt; надминаваше слънчевия блясък, и осия мене и тия, които пътуваха с мене.</span></p><p><span><sup>14 </sup>И като паднахме всички на земята, чух глас, който ми казваше на еврейски: Савле, Савле, защо Ме гониш? Мъчно ти е да риташ срещу остен.</span></p><p><span><sup>15 </sup>И аз рекох: Кой си Ти, Господи? А Господ рече: Аз съм Исус, Когото ти гониш.</span></p><p><span><sup>16 </sup>Но стани и се изправи на нозете си, понеже затуй ти се явих, да те назнача служител на това, че си Ме видял и на онова, което ще ти открия,</span></p><p><span><sup>17 </sup>като те избавям от &lt;юдейския&gt; народ и от езичниците, между които те пращам,</span></p><p><span><sup>18 </sup>да им отвориш очите, та да се обърнат от тъмнината към светлината, и от властта на сатана към Бога, и да приемат прощение на греховете &lt;си&gt; и наследство между осветените, чрез вяра в Мене.</span></p><p><span><sup>19 </sup>Затова, царю Агрипо, не бях непокорен на небесното видение;</span></p>'
            'Деяния 9:13,14': '<h3> <span>Деяния 9:13</span></h3><p><span><sup>13 </sup>Но Анания отговори: Господи, чул съм от мнозина за тоя човек, колко зло е сторил на Твоите светии в Ерусалим.</span></p><h3> <span>Деяния 9:14</span></h3><p><span><sup>14 </sup>И тука имал власт от главните свещеници да върже всички, които призовават Твоето име.</span></p>'
            'Деяния 22:6-21': '<h3> <span>Деяния 22:6-21</span></h3><p><span><sup>6 </sup>И когато вървях и приближих Дамаск, къде пладне, внезапно блесна от небето голяма светлина около мене.</span></p><p><span><sup>7 </sup>И паднах на земята и чух глас, който ми каза: Савле, Савле, защо Ме гониш.</span></p><p><span><sup>8 </sup>А аз отговорих: Кой си Ти, Господи? И рече ми: Аз съм Исус Назарянинът, Когото ти гониш.</span></p><p><span><sup>9 </sup>А другарите ми видяха светлината, но не чуха гласа на Този, Който ми говореше.</span></p><p><span><sup>10 </sup>И рекох: Какво да сторя Господи? И Господ ми рече: Стани, иди в Дамаск, и там ще ти се каже за всичко що ти е определено да сториш.</span></p><p><span><sup>11 </sup>И понеже от блясъка на оная светлина изгубих зрението си, другарите ми ме поведоха за ръка, и &lt;така&gt; влязох в Дамаск.</span></p><p><span><sup>12 </sup>И някой си Анания човек благочестив по закона, одобрен от всички там живеещи юдеи,</span></p><p><span><sup>13 </sup>дойде при мене, и като застана &lt;и се наведе&gt; над мене, рече ми: Брате Савле, прогледай. И аз начаса получих зрението си &lt;и погледнах&gt; на него.</span></p><p><span><sup>14 </sup>А той рече: Бог на бащите ни те е предназначил да познаеш Неговата воля, и да видиш праведника и да чуеш глас от Неговите уста;</span></p><p><span><sup>15 </sup>защото ще бъдеш свидетел за Него пред всичките човеци за това, което си видял и чул.</span></p><p><span><sup>16 </sup>И сега защо се бавиш? Стани, кръсти се и се умий от греховете си, и призови Неговото име.</span></p><p><span><sup>17 </sup>И като се върнах в Ерусалим, когато се молех в храма дойдох в изстъпление,</span></p><p><span><sup>18 </sup>и видях Го да ми казва: Побързай да излезеш скоро из Ерусалим, защото няма да приемат твоето свидетелство за Мене.</span></p><p><span><sup>19 </sup>И аз рекох: Господи, те знаят, че аз затварях и биех по синагогите ония, които вярваха в Тебе;</span></p><p><span><sup>20 </sup>и когато се проливаше кръвта на Твоя мъченик Стефана, и аз бях там и одобрявах, като вардех дрехите на тия, които го убиваха.</span></p><p><span><sup>21 </sup>Но Той ми рече: Иди, защото ще те пратя далеч между езичниците.</span></p>'
            'Деяния 22:3-5': '<h3> <span>Деяния 22:3-5</span></h3><p><span><sup>3 </sup>Аз съм юдеин, роден в Тарс киликийски, а възпитан в тоя град при Гамалииловите нозе, изучен строго в предадения от бащите ни закон. И бях ревностен за Бога, както сте и всички вие днес;</span></p><p><span><sup>4 </sup>и гонех до смърт, &lt;последователите на&gt; тоя път, като връзвах и предавах на затвор и мъже и жени;</span></p><p><span><sup>5 </sup>както свидетелствува за мене и първосвещеникът и цялото старейшинство, от които бях взел и писма до братята &lt;евреи&gt; в Дамаск, гдето отивах да закарам вързани в Ерусалим и ония които бяха там, за да ги накажат.</span></p>'
            'Деяния 9:1-18': '<h3> <span>Деяния 9:1-18</span></h3><p><span><span>9 </span>А Савел, като още дишаше заплашване и убийство против Господните ученици, отиде при първосвещеника.</span></p><p><span><sup>2 </sup>и поиска от него писма до синагогите в Дамаск, че, ако намери някой от тоя Път, мъже или жени, да ги докара вързани в Ерусалим.</span></p><p><span><sup>3 </sup>И на отиване, като наближаваше Дамаск, внезапно блесна около него светлина от небето.</span></p><p><span><sup>4 </sup>И като падна на земята, чу глас, който му каза: Савле, Савле, защо Ме гониш?</span></p><p><span><sup>5 </sup>А той рече: Кой си Ти, Господи? А Той &lt;отговори&gt;: Аз съм Исус, Когото ти гониш.</span></p><p><span><sup>6 </sup>Но стани, влез в града, и ще ти кажа какво трябва да правиш.</span></p><p><span><sup>7 </sup>А мъжете, които го придружаваха, стояха като вцепенени, понеже чуха гласа, а не видяха никого.</span></p><p><span><sup>8 </sup>И Савел стана от земята, и когато отвори очите си, не виждаше нищо; и водеха го за ръка та го въведоха в Дамаск.</span></p><p><span><sup>9 </sup>И &lt;прекара&gt; три дни без да види и, не яде, нито пи.</span></p><p><span><sup>10 </sup>А в Дамаск имаше един ученик на име Анания; и Господ му рече във видение: Анание! А той рече: Ето ме, Господи.</span></p><p><span><sup>11 </sup>И Господ му &lt;рече:&gt; Стани и иди на улицата, която се нарича Права и попитай в къщата на Юда за един тарсянин на име Савел; защото, ето, той се моли;</span></p><p><span><sup>12 </sup>и е видял един човек на име Анания да влиза и да полага ръце на него, за да прогледа.</span></p><p><span><sup>13 </sup>Но Анания отговори: Господи, чул съм от мнозина за тоя човек, колко зло е сторил на Твоите светии в Ерусалим.</span></p><p><span><sup>14 </sup>И тука имал власт от главните свещеници да върже всички, които призовават Твоето име.</span></p><p><span><sup>15 </sup>А Господ му рече: Иди, защото той ми е съд избран да разгласява Моето име пред народите и царе и пред израилтяните;</span></p><p><span><sup>16 </sup>защото Аз ще му покажа, колко много той трябва да пострада за името Ми.</span></p><p><span><sup>17 </sup>И тъй Анания отиде и влезе в къщата; и като положи ръце на него, рече: Брате Савле, Господ ме изпрати, - същият Исус Който ти се яви на пътя, по който ти идеше, - за да прогледаш и да се изпълниш със Светия Дух.</span></p><p><span><sup>18 </sup>И начаса паднаха от очите му като люспи, и той прогледа; и стана та се кръсти.</span></p>'
            'Деяния 26:14': '<h3> <span>Деяния 26:14</span></h3><p><span><sup>14 </sup>И като паднахме всички на земята, чух глас, който ми казваше на еврейски: Савле, Савле, защо Ме гониш? Мъчно ти е да риташ срещу остен.</span></p>'
            'Деяния 9:1,2': '<h3> <span>Деяния 9:1</span></h3><p><span><span>9 </span>А Савел, като още дишаше заплашване и убийство против Господните ученици, отиде при първосвещеника.</span></p><h3> <span>Деяния 9:2</span></h3><p><span><sup>2 </sup>и поиска от него писма до синагогите в Дамаск, че, ако намери някой от тоя Път, мъже или жени, да ги докара вързани в Ерусалим.</span></p>'
            'Деяния 8:1-3': '<h3> <span>Деяния 8:1-3</span></h3><p><span><span>8 </span>А Савел одобряваше убиването му. И на същия ден се подигна голямо гонение против църквата в Ерусалим; и те всички с изключение на апостолите, се разпръснаха по юдейските и самарийските окръзи.</span></p><p><span><sup>2 </sup>И &lt;някои&gt; благочестиви човеци погребаха Стефана и ридаха за него твърде много.</span></p><p><span><sup>3 </sup>А Савел опустошаваше църквата като влизаше във всяка къща и завличаше мъже и жени та ги предаваше в тъмница.</span></p>'
            'Псалми 80:13': '<h3> <span>Псалми 80:13</span></h3><p><span><sup>13 </sup>Запустява я глиган от гората, И полските зверове я пояждат.</span></p>'
            'Деяния 9:21': '<h3> <span>Деяния 9:21</span></h3><p><span><sup>21 </sup>И всички, които го слушаха, се удивляваха, и казваха: Не е ли тоя, който в Ерусалим съсипвал тия, които призовавали това име, и дошъл тука за да закара такива вързани при главните свещеници?</span></p>'
            'Деяния 9:5': '<h3> <span>Деяния 9:5</span></h3><p><span><sup>5 </sup>А той рече: Кой си Ти, Господи? А Той &lt;отговори&gt;: Аз съм Исус, Когото ти гониш.</span></p>'
            'Деяния 8:3': '<h3> <span>Деяния 8:3</span></h3><p><span><sup>3 </sup>А Савел опустошаваше църквата като влизаше във всяка къща и завличаше мъже и жени та ги предаваше в тъмница.</span></p>'

---

`„А той попита: „Кой си ти, Господине?“. Господ рече: „Аз съм Исус, Когото ти преследваш. Мъчно е за тебе да риташ против ръжен“ (<a class="verse" verse="Деяния 9:5">Деяния 9:5</a>).`

Макар че Савел започва да преследва ранната църква, без да се набива в очи (само пази връхните дрехи на убийците на Стефан), бързо става активен деятел (<a class="verse" verse="Деяния 8:1-3">Деяния 8:1-3</a>; <a class="verse" verse="Деяния 9:1,2">Деяния 9:1,2</a>, <a class="verse" verse="Деяния 9:13,14">Деяния 9:13,14</a>, <a class="verse" verse="Деяния 9:21">Деяния 9:21</a>; <a class="verse" verse="Деяния 22:3-5">Деяния 22:3-5</a>). Някои от думите, които Лука употребява, за да опише Савел, изобразяват портрет на див, свиреп звяр или плячкосващ войник, решен да срази врага. Думата, преведена като „опустошаваше“ в <a class="verse" verse="Деяния 8:3">Деяния 8:3</a>, например се употребява в гръцкия превод на Стария Завет (<a class="verse" verse="Псалми 80:13">Псалми 80:13</a>) за описание на неконтролируемо и разрушително поведение на дивия глиган. Войнственият поход на Савел срещу християните определено не е половинчато успокояване на съвестта, а съзнателен и обмислен план за изкореняване на християнската вяра.

`Разгледайте трите описания на обръщането на Павел (<a class="verse" verse="Деяния 9:1-18">Деяния 9:1-18</a>, <a class="verse" verse="Деяния 22:6-21">Деяния 22:6-21</a> и <a class="verse" verse="Деяния 26:12-19">Деяния 26:12-19</a>). Каква е ролята на Божията благодат в този случай? С други думи, доколко Савел заслужава добрината, която Господ проявява спрямо него?`

От човешка гледна точка, обръщането на Савел изглежда невъзможно (затова хората не могат да повярват, когато за пръв път чуват за това).

Единственото, което той заслужава, е наказание, но Бог проявява благодат към този ревностен евреин. И тук е важно да отбележим, че неговото обръщане не става от нищото, нито чрез принуда.

Савел не е атеист. Той е религиозен човек, макар и да допуска сериозни грешки в разбирането си за Бога. Думите на Исус към него: „Мъчно е за тебе да риташ против ръжен“ (<a class="verse" verse="Деяния 26:14">Деяния 26:14</a>) разкриват, че Духът е работил в Савел. В древния свят „остен“ [или „ръжен“] е пръчка с остър връх, която се използва за побутване на воловете, когато отказват да орат. Савел се съпротивлява на Божието побутване известно време, но накрая, по пътя за Дамаск, след свръхестествената среща с възкръсналия Исус Христос, решава повече да не се противи на Бога.

`Помислете за своето обръщане. Може би не е било така драматично като това на Павел (в повечето случаи не става така), но по какъв сходен начин получихте Божията благодат? Защо е важно никога да не забравяме какво сме придобили в Христос?`