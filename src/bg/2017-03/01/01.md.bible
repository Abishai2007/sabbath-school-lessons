---
title: 'Павел – апостолът на езичниците'
date: 24/06/2017
bible:
    -
        name: BG1940
        verses:
            'Деяния 11:19-21': '<h3> <span>Деяния 11:19-21</span></h3><p><span><sup>19 </sup>Между това, разпръснатите от гонението, което стана по &lt;убиването&gt; на Стефана, пътуваха дори до Финикия, Кипър и Антиохия, като на никой друг не възвестяваха словото освен на юдеите.</span></p><p><span><sup>20 </sup>Обаче между тях имаше някои кипряни и киринейци, които, като пристигнаха в Антиохия, говореха и на гърците, благовестявайки Господа Исуса.</span></p><p><span><sup>21 </sup>Господната ръка беше с тях та голямо число човеци повярваха и се обърнаха към Господа.</span></p>'
            'Деяния 6:9-15': '<h3> <span>Деяния 6:9-15</span></h3><p><span><sup>9 </sup>Тогава някои от синагогата наречена &lt;синагога&gt; на либертинците, и от киринейците и александрийците, и &lt;някои&gt; от Киликия и Азия, подигнаха се и се препираха със Стефана.</span></p><p><span><sup>10 </sup>Но не можаха да противостоят на мъдростта и Духа, с който той говореше.</span></p><p><span><sup>11 </sup>Тогава подучиха човеците да казват: Чухме го да говори хулни думи против Моисея и &lt;против&gt; Бога.</span></p><p><span><sup>12 </sup>И подбудиха людете със старейшините и книжниците, и като дойдоха върху него, уловиха го и го докараха в синедриона,</span></p><p><span><sup>13 </sup>гдето поставиха лъжесвидетели, които казаха: Тоя човек непрестанно говори думи против това свето място и &lt;против&gt; закона;</span></p><p><span><sup>14 </sup>защото го чухме да казва, че тоя Исус Назарянин ще разруши това място, и ще измени обредите, които Моисей ни е предал.</span></p><p><span><sup>15 </sup>И всички, които седяха в синедриона, като се вгледаха в него, видяха лицето му, като че беше лице на ангел.</span></p>'
            'Деяния 15:1-5': '<h3> <span>Деяния 15:1-5</span></h3><p><span><span>15 </span>А някои слязоха от Юдея и учеха братята &lt;казвайки&gt;: Ако се не обрежете, според Моисеевия обред, не можете да се спасите.</span></p><p><span><sup>2 </sup>И тъй, като стана доста препирня и разискване между тях и Павла и Варнава, &lt;братята&gt; наредиха Павел и Варнава и някои други от тях да възлязат за тоя въпрос в Ерусалим до апостолите и презвитерите.</span></p><p><span><sup>3 </sup>Те, прочее, изпратени от църквата, минаваха и през Финикия и през Самария, та разказваха за обръщението на езичниците; и доставяха голяма радост на всичките братя.</span></p><p><span><sup>4 </sup>А като стигнаха в Ерусалим, бяха приети от църквата и от апостолите и презвитерите, и разказваха все що беше извършил Бог чрез тях.</span></p><p><span><sup>5 </sup>Но, &lt;рекоха те&gt;, някои от повярвалите между фарисейската секта станаха та казаха: Нужно е да се обрязват &lt;езичниците&gt;, и да им се заръча да пазят Моисеевия закон.</span></p>'
            'Деяния 9:1-9': '<h3> <span>Деяния 9:1-9</span></h3><p><span><span>9 </span>А Савел, като още дишаше заплашване и убийство против Господните ученици, отиде при първосвещеника.</span></p><p><span><sup>2 </sup>и поиска от него писма до синагогите в Дамаск, че, ако намери някой от тоя Път, мъже или жени, да ги докара вързани в Ерусалим.</span></p><p><span><sup>3 </sup>И на отиване, като наближаваше Дамаск, внезапно блесна около него светлина от небето.</span></p><p><span><sup>4 </sup>И като падна на земята, чу глас, който му каза: Савле, Савле, защо Ме гониш?</span></p><p><span><sup>5 </sup>А той рече: Кой си Ти, Господи? А Той &lt;отговори&gt;: Аз съм Исус, Когото ти гониш.</span></p><p><span><sup>6 </sup>Но стани, влез в града, и ще ти кажа какво трябва да правиш.</span></p><p><span><sup>7 </sup>А мъжете, които го придружаваха, стояха като вцепенени, понеже чуха гласа, а не видяха никого.</span></p><p><span><sup>8 </sup>И Савел стана от земята, и когато отвори очите си, не виждаше нищо; и водеха го за ръка та го въведоха в Дамаск.</span></p><p><span><sup>9 </sup>И &lt;прекара&gt; три дни без да види и, не яде, нито пи.</span></p>'
            'Деяния 11:18': '<h3> <span>Деяния 11:18</span></h3><p><span><sup>18 </sup>Като чуха това, те престанаха &lt;да възразяват&gt;, и славеха Бога, казвайки: И на езичниците Бог даде покаяние за живот.</span></p>'
            '1 Царе 16:7': '<h3> <span>Първо Царе 16:7</span></h3><p><span><sup>7 </sup>Но Господ каза на Самуила: Не гледай на лицето му, нито на високия му ръст, понеже съм го отхвърлил; защото не е както гледа човек, понеже човек гледа на лице, а Господ гледа на сърце.</span></p>'
            'Матей 7:1': '<h3> <span>Матей 7:1</span></h3><p><span><span>7 </span>Не съдете, за да не бъдете съдени.</span></p>'

---

### За тази седмица прочетете
<a class="verse" verse="Деяния 6:9-15">Деяния 6:9-15</a>; <a class="verse" verse="Деяния 9:1-9">Деяния 9:1-9</a>; <a class="verse" verse="1 Царе 16:7">1 Царе 16:7</a>; <a class="verse" verse="Матей 7:1">Матей 7:1</a>; <a class="verse" verse="Деяния 11:19-21">Деяния 11:19-21</a>; <a class="verse" verse="Деяния 15:1-5">Деяния 15:1-5</a>.

> <p>Стих за запаметяване</p>
> „Като чуха това, те престанаха да възразяват и славеха Бога, като казваха: И на езичниците Бог даде покаяние за живот“ (<a class="verse" verse="Деяния 11:18">Деяния 11:18</a>).

Не е толкова трудно да разберем Савел от Тарс (известен, след обръщането си, като апостол Павел) и защо той живее по такъв начин. Като посветен евреин, който цял живот е поучаван колко важен е законът и колко е наближило политическото освобождение на Израил, за него разбирането, че дългоочакваният Месия може да бъде екзекутиран позорно като пропаднал престъпник, е твърде неприемливо.

Затова не бива да ни учудва убеждението му, че последователите на Исус не зачитат Тората и следователно осуетяват Божия план за Израил. Според него техните твърдения, че разпнатият на кръста Исус е Месията и че Той е възкръснал от мъртвите, са чисто вероотстъпничество. Не бива да се проявява никаква търпимост към такива безсмислици, нито към хората, които продължават да поддържат подобни идеи. Савел е решен да бъде Божият инструмент за освобождаването на Израил от подобни вярвания. Затова се появява на страниците на Свещеното Писание като жесток гонител на евреи, които вярват, че Исус е Месията.

Обаче Божиите планове са съвсем различни от неговите; и то такива, каквито Савел никога не би могъл да си представи – този евреин не само ще проповядва, че Исус е Месията, но и ще го прави сред езичниците!